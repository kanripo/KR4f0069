# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:35.669583
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB08n0669-2599茗齋集-第二千五百九十九册.
<pb:KR4f0069_SBCK_023-1a>¶
茗齋百花詩¶
　　　　　　　　　海鹽彭孫貽羿仁氏著¶
　　牡丹四首¶
画檻陰濃綵&KR0456;新雕楹嬌艶有餘春朱樓綺結依仙¶
掌錦幄風多避舞塵瓊樹竝翻淸夜曲沉香定識倚¶
闌人懸知國色傾城在姚魏名家品未眞¶
　　又¶
高㙜徙倚錦翩躚十二朱闌&KR0242;色妍浥露晴霞凝曉¶
暈流風淡影入春&KR0547;氣蒸寶鼎龍涎暖香壓花房燕¶
壘偏共羨人間饒麗質玉樓金谷鎖嬋&KR0945;¶
<pb:KR4f0069_SBCK_023-1b>¶
　　又¶
翠幙深沉下七襄芬菲何惜殿羣芳全欺剪綵瓊枝¶
滿不借催花羯皷長將相亭㙜分畫錦神仙衣袂有¶
天香江南春色眞如綺未必風光讓洛陽¶
　　又¶
京洛名園十萬株淸歌妙舞勝吳趨穠芳三月春如¶
酒艶質千金價倍珠銀燭光搖紅菡蓞花陰影落紫¶
氍毹新篇欲奪河陽錦五色江毫好在無¶
　　竝頭牡丹¶
繡圍合錦出花房照影&KR0031;來各自香髣髴仙姝標琬¶
<pb:KR4f0069_SBCK_023-2a>¶
琰參差姚汭擁英皇才人入座爭聯壁明鏡分嬌笑¶
競妝獨許比肩花下宿故敎文綵贈鴛鴦¶
　　黃牡丹¶
百寶闌前粲陸離花王端合鎭軒墀共看綵仗朝黃¶
幄重見姚家降帝&KR0078;金屋佳人嬌笑歛色絲少婦綵¶
毫疑東皇富貴原無匹掃盡宮鴉六院眉¶
　　紫牡丹¶
魏氏名家占上欄胭脂凝袖倚琅玕蒲桃錦幄香徐¶
卷紫海春波夜不寒似共洛妃乘霧下恰宜飛燕避¶
風看檀槽試近花前撥撩亂韶光顧曲難¶
<pb:KR4f0069_SBCK_023-2b>¶
　　又¶
魏家貴種壓芳樷佳麗由來&KR0227;洛中穠映禁垣春色¶
重香流&KR0547;翰彩毫空織綃庭院深籠霧飛燕樓㙜暖¶
避風倘許檀槽歌紫玉雙雙應願入秦宮¶
　　綠牡丹¶
翠雲承葢上流蘇靑帝移春画檻隅笑殺小家空比¶
玉若非金谷漫藏珠鴨頭池照穠芳沒螺子眉分黛¶
色&KR0012;凝碧勝遊絲管歇獨畱花影滿春蕪¶
　　墨牡丹¶
彩筆分妍映綺羅春陰穠藹淡相和&KR0007;蜂照蕊花房¶
<pb:KR4f0069_SBCK_023-3a>¶
暗鐵笛横塵暮色多索何烏衣人入夣影蛾墨海月¶
生波沉香亭畔休頻倚誰辨雲鬟鏡裏過¶
　　白牡丹¶
露浥瑛瑤絶代姿三千粉黛妬蛾眉濃芳隔幌搖雲¶
母艶質驚人對雪兒壁月長圓休秉燭銀毫一色誤¶
題詩新聲漫入梨園奏舞罷霓裳總未知¶
　　又¶
素質傾城迥絶儔紛紛紅紫自含愁入宮洗盡三千¶
黛無雪光搖十二樓姑射仙姿㢠綽約玉堂人物見¶
風流詩成壓倒諸元白徙倚銀毫寫未收¶
<pb:KR4f0069_SBCK_023-3b>¶
　　紅牡丹¶
朱門花月倚春宵占盡風光赤板橋艶曲雙聲歌絳¶
樹佳期一品&KR0227;紅綃&KR0226;瑚照座&KR0251;疑折彤管塡詞醉¶
未消似有羣仙下瓊島丹樓五色上霞標¶
　　芍藥¶
婪尾春深艶未收画闌嬌冶占風流儘敎微謔廻紅¶
黛怕說將離易白頭含笑花前挑鄭女多情月下夣¶
楊州嫣然一顧當堦影消盡詞人萬古愁¶
　　海棠¶
柔枝恰恰語流鶯西府名花&KR0227;蜀城淺暈垂鬟禁惹¶
<pb:KR4f0069_SBCK_023-4a>¶
恨淡紅低靨不勝情消魂艶色愁無力滿眼春嬌睡¶
未成香國夣回人近遠妝成十五正盈盈¶
　　白海棠¶
東風裊裊并柔姿幽艶輕盈&KR0039;雪墀柳絮簾垂春思¶
冷画樓人睡月明遲飛來玉燕枝微動夢入梨花蝶¶
未知莫更催詩照銀燭少陵野老髩如絲¶
　　又¶
一枝淡冶送輕寒寒食芳郊雨後看遲日遊絲春更¶
靜浣花深院雪偏殘神仙縹緲飛瓊下才子風流傅¶
粉難從此韶光妬顔色無人重倚玉闌干¶
<pb:KR4f0069_SBCK_023-4b>¶
　　垂絲海棠¶
游絲&KR0482;影日沉㝠微嚲瓊裾倚小亭嫋嫋流光吹不¶
住飄飄仙袂舞曾經赤繩月下全疑繫紅線風前去¶
未停收束春情偏歷亂華淸長覺夣忪惺¶
　　又¶
紅襟翠袂冷㝠㝠和雨和&KR0547;倚短亭倦起曉寒凝露¶
重夣餘鶯語帶春醒鴛機人困香偏軟繡幕風牽裊¶
未停惹盡閒愁千萬縷落花無限草靑靑¶
　　鐵梗海棠¶
古榦槎枒絳蕚懸昌州别種照西川便同丹&KR0068;栖朱¶
<pb:KR4f0069_SBCK_023-5a>¶
鳯殊勝&KR0507;紅老蜀鵑藻艶誰言無勁骨丰稜何必避¶
暄妍任君如意閒敲徧碎落&KR0226;瑚步障前¶
　　薔薇¶
高下倡條鎖翠幃綺羅滿院弄春暉錦屏四照濃芳¶
合紅袖千行粉黛圍浣露餘香猶竟體畱歡幾度欲¶
鈎衣玉人纎手頻驚刺代摘繁英挿髩㱕¶
　　黄薔薇¶
翠屏千片剪緗雲檀暈盈盈百和薰鶯惜金衣低避¶
刺蜂翻錦翼暗離羣飛英蠟&KR0282;沾無迹汲水銅缾照¶
未分幾度微風香亂落晴窻梅雨訝紛紛¶
<pb:KR4f0069_SBCK_023-5b>¶
　　又¶
翡翠屏開盡鞠裳却疑姚汭擁花王不須厓&KR0097;添檀¶
暈自有宮鴉試額妝銅掌仙人微辨露金衣公子只¶
聞香鄰家冶女休頻摘昨日蜂交半退黃¶
　　白薔薇¶
萬綠千紅惱艶陽獨看幽雪弄芬芳簾櫳似水無春¶
色花月相親有暗香銀蒜觸風微破蕊瑤英入座見¶
容光屏山十二行難盡玉雨瀛州思渺&KR0252;¶
　　蘇州薔薇¶
繁華四月徧金閶減樣薔蘼别有香冶態盈盈廻笑¶
<pb:KR4f0069_SBCK_023-6a>¶
靨紅顔小小愛新妝吳宮花草俱無色刺史蘇州總¶
斷腸曾到館娃歌舞地至今墜鈿滿山塘¶
　　佛見笑¶
名花含態占春酣歡喜長宜&KR0342;佛龕優鉢此時應解¶
語破顏若箇可同參飛空散去頻廻靨游戲拈來亦¶
帶憨移種東林過溪處不須對影已成三¶
　　十姊妹¶
花姑種艶本連枝次第妖紅賦比兒趙氏未應誇女¶
弟楊家寧許賽諸姨錦屏風颭齊廻首繡幕春深巧¶
&KR0242;眉一樣朱顔&KR0184;共嫁爭須五色認牽絲¶
<pb:KR4f0069_SBCK_023-6b>¶
　　又¶
連理同根并一身誰敎獨立詫佳人相當五五雙成¶
艶共壓茸茸九女春月姊憐香爭自媚風姨解妬暗¶
中親不愁紅粉難分施一任丁孃索更頻¶
　　月月紅¶
嬌姿濯濯尙含葩簡&KR0039;春光䕶絳紗艶色施朱初上¶
的新紅當夕未殘霞生憎粉退難交蝶羨殺風流正¶
破&KR0050;二十四畨花信後不知何處著&KR0610;蕐¶
　　又¶
膩粉凝膏淺淡中䕶持嬌艶倩芳樷春㱕夜夜空啼¶
<pb:KR4f0069_SBCK_023-7a>¶
血月冷年年托守宮未減唐兒私避幸微聞飛燕已¶
殘紅含芽芍藥休相妬拭取鮫綃問曉風¶
　　玫瑰¶
濃芳鬱鬱滿堦栽琬琰標名玉篆廻沉水和香沾&KR1944;¶
韎火齊等價壓瓊玫日蒸更覺胭脂暖風過俱聞麝¶
劑開此際百花輸氣息儘敎蜂蝶爲君來¶
　　酴醿¶
暗香柔韻自相親嬌冶東風刺眼新嫩色微添紅淺¶
淡塗黃薄施黛輕顰流光暗濕將殘雪花事頻催未¶
了春釀取山英堪過臘文園消渴倍詞人¶
<pb:KR4f0069_SBCK_023-7b>¶
　　木香¶
翠條成幄罨清芬入座濃香綴白雲䌓蕊倒垂簾瑟¶
瑟綠陰晴散雪紛紛鞦韆亂影縈高架蜂蝶鈎衣住¶
舞裙置酒山棚坐花下人人如握&KR0649;蘭薰¶
　　瑞香¶
傳聞霛種出禪&KR0028;睡起奇芬發草間何處龍涎增酷¶
烈却敎蜂陣日㢠環荀君坐久香長惹蘇小心多結¶
等間莫愛繁英偏馥郁百花消痩損朱顔¶
　　黃棣棠¶
繁英纎刺吐平蒿驚見金鈿上玉搔錦䂖流黃花影¶
<pb:KR4f0069_SBCK_023-8a>¶
亂菊裳吹羽蕊飛高穿樷瓦雀爭難辨抱瓣壺蜂坐¶
未牢一任閒庭自開落紛紛緗綺碎吳刀¶
　　桃花¶
何必三千問歲華人間能得幾回花纔逢漁父溪溪¶
雪一入天台樹樹霞才子風流看巧笑神仙醉色媚¶
丹砂&KR0191;春莫待春殘後桃葉桃根訪妾家¶
　　絳桃¶
&KR0007;都春色九霞飄天上栽來下碧霄殿脚仙妹全歛¶
黛雙聲歌伎正含嬌帳紗搖燭空無影丹雪凝砂轉¶
不消何用朱&KR1814;張院落東風獨倚赤欄橋¶
<pb:KR4f0069_SBCK_023-8b>¶
　　碧桃¶
淡冶風前暗自矜玉闌干外入閒凭月華正滿當瑤¶
岫春雪初殘到武陵粉黛窺墻時不見吳紈掩扇已¶
難勝白門元是儂家渡素面臨波衍可憎¶
　　人面桃¶
一枝妖&KR0233;倚微酡愁絶朱顏奈老何靧面盧家妍自¶
照斷腸崔祐恨偏多含嬌滿眼俱成笑雙頰垂紅未¶
掃蛾前度人來定相識容華無恙意蹉跎¶
　　夾竹桃¶
玉洞淇園總不分落英寒翠共紛紛綠陰何處尋瓊¶
<pb:KR4f0069_SBCK_023-9a>¶
島紅雨還堪掃碧雲入谷吹簫遇劉阮渡江持檝下¶
湘君重來人面空相憶遠折琅玕&KR0009;所聞¶
　　又¶
贑水流光遶藥欄却敎紅袖倚琅玕不將艶冶爭春¶
晚漸覺朱顏耐歲寒蓬島種來高士老武陵人去此¶
君殘&KR0403;溪好約王猷共日日東風一笑看¶
　　杏花¶
日邊爛熳費春工萬樹仙林照綺樷破蕚乍沾寒食¶
雨落英時颭酒旗風玉樓淡月重門冷紫陌香泥十¶
里紅最喜慈恩探燕早少年人在曲江東¶
<pb:KR4f0069_SBCK_023-9b>¶
　　墻頭杏花¶
画垣嬌送一枝新桃李無言總出塵疎雨吹殘橫笛¶
後曉風愁殺倚樓人鞦韆花外誰家院寒食村西幾¶
度春近日舞衫歌袖罷東墻紅紛莫窺頻¶
　　李花¶
誰道紅顏勝玉顏桃花端合讓幽閒纎穠夜月樓㙜¶
外淡冶東風院落間寒食倚闌人脉脉淸歌廻雪韻¶
潺潺緯綃萬朶流光冷麗何元應白氏嫺¶
　　梨花¶
洗妝微雨乍廉纎寂寞東風痩更添&KR0547;火淸明長漠¶
<pb:KR4f0069_SBCK_023-10a>¶
漠昏黃月夜自淹淹玉人小困闌同倚燕子剛來雪¶
又沾爲問春㱕應幾許愁多猶怯捲疎簾¶
　　櫻桃花¶
歷亂風光照綺羅山禽銜蕊滿庭柯海棠分艶紅全¶
褪唐棣爭暉麗較多小似樊&KR0078;含笑後誰從却要捲¶
裀過莫貪結子春嘗早其奈朱顏老去何¶
　　郁李¶
繁蕊濃芳自滿樷翩反送影入簾櫳棠梨月冷年年¶
雪玉李歌闌處處紅宜有脊令啼永日恰同荆樹伴¶
春風相輝花蕚還相媚一氣東皇雨露中¶
<pb:KR4f0069_SBCK_023-10b>¶
　　木筆¶
芳心倒磔紫毫吹萬蕚描春上玉墀旭日研朱常&KR0039;¶
露輕陰如墨正臨池上陽宮女題紅早五色江毫入¶
夣遲最愛晴窻閒弄影偏隨鳥跡到書帷¶
　　玉蘭¶
&KR0007;圃琪林幾樹長藍田移種下三湘露團高掌樓㙜¶
上月抱氷壺沆瀣&KR0342;陳氏後庭爭艶冶謝家子弟有¶
輝光瑛瑤滿眼堪誰贈結桂辛夷思渺&KR0252;¶
　　繡毬¶
上林結綺送春回剪綵琪園巧樣裁月滿玉輪枝外¶
<pb:KR4f0069_SBCK_023-11a>¶
轉夜懸珠斗暗中開流蘇帳合飛香雪蹴鞠&KR0163;深襯¶
綠苔却恐三郎沉醉後誤敎官女蹋花來¶
　　紫荆¶
紅艶紛紜偏六街獨畱紫褐伴空齋共看田舍連枝¶
樹不羨薇垣侍從階良友藉花班作坐山妻和蕊剪¶
爲釵白頭兄弟同榮悴歲歲流光慰孔懷¶
　　朱槿¶
淺白深紅映水涯西風開徧野人家嬌姿艶艶迎朝¶
旭墜蕊翩翩帶晩霞自媿柔條寄籬落寧知麗色委¶
泥沙山中習靜看來久誰羨同車北舜華¶
<pb:KR4f0069_SBCK_023-11b>¶
　　佛桑¶
粤霧閩烟洗瘴鄉不敎容色損炎方淸暉欲&KR0227;英韶¶
粉紅艶寧侵島嶼霜委露因風悲弱槿洧盤浴日倚¶
扶桑南中誰道元無佛異卉閒花麗太陽¶
　　薝蔔¶
名花何必問曼陀鼻觀叅來滿素珂六出飛英廻玉¶
女半林澹月映維摩色香空際眞無着妙果拈來似¶
尙多却憶鹿園移植久一枝長許伴優婆¶
　　八仙¶
瑤壇星月路潭潭謫籍初分下草菴隺氅臨風時聚¶
<pb:KR4f0069_SBCK_023-12a>¶
散流鈴墜露夜䰐鬖七賢照座誰虛席九老催花有¶
剩&KR0426;端讓金荃才思㨗八叉折作韻籌探¶
　　柳花¶
楊白歌翻到白門東風滿店撲淸樽飄來舞袖沾無¶
濕吹入梨花暖欲昏絮絮鳥啼同惹恨綿綿春思暗¶
消魂謝孃莫自跨風調輕薄才人在雪園¶
　　菜花¶
高下分畦映綠蔬野田千頃布金初飛飛黃雀低時¶
見燁燁游蜂去自如緗綺羅敷迷陌上壁油蘇小亂¶
香車桃花淨盡休相惱齩得&KR0012;根自有餘¶
<pb:KR4f0069_SBCK_023-12b>¶
　　諸葛菜¶
丞相行師下蜀陲尙畱蔬植吐芳&KR0331;根蟠炎漢三分¶
土花繞成都八百枝靑畝送香春瑣碎紫英帶露錦¶
離披臥龍食少空循壠回首躬畊抱膝時¶
　　紫藤花¶
紫蒂垂垂覆短楹綠陰如幄蔓縱橫蟠枝碧落虬相¶
結挂蕊桐花鳯倒行繚繞蕐鬘分寶絡參差山帶綴¶
繁纓剡溪借得新牋樣欲染雲藍採未成¶
　　淩霄¶
小山枯樹曵喬柯繚繞虬龍下絳河映日干花紅婀¶
<pb:KR4f0069_SBCK_023-13a>¶
娜垂梢百尺綠巍峩西陵宛轉依松柏湘鬼嬋娟帶¶
女蘿不分柔情易相附淩霄姿更&KR0342;誰多¶
　　錦帶¶
三月春光錦繡中翠條軟綴合歡樷非關百丈游絲¶
織全勝雙文手薾工楚女細腰堪束素薛鬟飛線乍¶
分紅不須花下從郎索朶朶同心蜀纈籠¶
　　金雀¶
鏤翮雕翎弄艶陽參差干葆集羣芳莖分厶鳯釵頭¶
緑花&KR0242;宮鴉髩裏黃巾笥夜銜環月冷銅㙜春入伎¶
衣香東風墜蕊張羅畔莫報侯家失鳯皇¶
<pb:KR4f0069_SBCK_023-13b>¶
　　蝴蝶花¶
粉質低栖芳徑中蛾眉小隊舞簾櫳画圖滕閣香畱¶
藁㱕夣南華月滿樷樂府花間翻羽調綵衣嵒下渲¶
春工魏收才思多輕薄試擘瑤牋賦草蟲¶
　　又¶
紛紛鳯子閙春工物化驚看托綺樷舞砌綵衣飛不¶
定隔紗團扇撲來空魏收輕薄全輸態莊叟逍遙宛¶
御風傳語游蜂休共逐偷香人在粉墻東¶
　　紫蝴蝶花¶
繡陌濃芳戲已殘蘭心蕙質吐雕闌燕泥墜砌香無¶
<pb:KR4f0069_SBCK_023-14a>¶
迹芝葢橫堦露未乾&KR0242;草簇裙茱帶亂&KR0191;花翻翅棗¶
騮寒筆牀淸夣閒相媚故落端溪石上看¶
　　白蝴蝶花¶
游戲東園借一枝玉堦如練舞翾垂元嬰画入霜毫¶
動漢樂歌翻素羽遲輕颭暖風輸汗粉暗驚紈扇掩¶
蛾眉銀燈頻照當軒影不見穿花月下時¶
　　秋蝴蝶花¶
鬱栖陵舄已西風緋脉翩翩出草樷鳯子巧塗丹粉¶
去蛾眉全暈額黄中圖成海眼飛難起裙簇金泥夣¶
已空辛苦越孃藏媚蝶紫斑紺縷滿秋蓬¶
<pb:KR4f0069_SBCK_023-14b>¶
　　西施夣¶
吳山越水杳無慿吹盡東風思不勝人困花洲春浩¶
渺草深香屧霧瞢騰黃麗喚起渾難醒蝴蝶俱飛覺¶
未曾南望女陽亭外路&KR0547;蘿月苧隔西陵¶
　　杜鵑花¶
子規聲裏度芳菲躑躅東風&KR0259;夕暉春去錦城香帶¶
雨花明蜀道露沾衣啼殘月夜空流血開徧靑山尙¶
未㱕此去可應逢七七亂紅偏繞隺林飛¶
　　又¶
萬花開盡弄芳菲躑躅靑山徧翠微謝豹啼時干蕚¶
<pb:KR4f0069_SBCK_023-15a>¶
吐錦城夣到亂紅飛朱顏一顧春將老遊子初看淚¶
滿衣獨有幽人情思薄枝頭空呌不如㱕¶
　　雞嗉牡丹¶
綠英剪葉彷花王百朶懸條貫錦囊絳幘巧收紅嗉¶
動朱絲淡綴紫羅香頻輸繫肘愁車騎誤摘登山戲¶
長房堪作沉香亭下伴玉環爲結縷金裳¶
　　柳穿魚¶
武陵漁父入芳林却訝朱鬐&KR0482;綠陰綴蕚鱗鱗桃浪¶
起懸枝圉圉雨絲沉看花誰下前魚泣食客空餘射¶
柳心何用攀條更垂釣五侯門外正春深¶
<pb:KR4f0069_SBCK_023-15b>¶
　　剪春羅¶
繁英如画瑣窻前丹卉參差印砌妍朱露薄研&KR0012;暈¶
重刻繒輕&KR0039;五衢圓色殷茜袖猩猶淺紅奪榴裙絳¶
若仙裁盡春工雙燕剪舞衫零落委花鈿¶
　　剪秋紗¶
越地紅妝艶若邪溪頭採葛碎吳&KR4381;苧村刻畫俱成¶
綺浣石蘢蔥已作霞女樂帳垂書帶亂長房茱挿佩¶
囊斜何勞金錯隋宮剪鏤月裁雲野老家¶
　　山丹¶
明媚丹葩照小齋瓊芬冐砌粲瑛瓌絳紗帳淺微侵¶
<pb:KR4f0069_SBCK_023-16a>¶
幌紅藥闌低細遶堦瑣綴垣衣成赤壁支分&KR0226;樹貢¶
朱厓可應句漏砂中産採摘英華出短柴¶
　　銀丹¶
銀㙜㩦植下丹梯白雪芽生馥麝臍光照燭陰搖素¶
穗膏流仙甕迸香泥玉房累黍重樓吐&KR0610;汞英華五¶
出低君自不貪看夜氣金莖爛熳滿幽溪¶
　　&KR0097;丹¶
淡黃初拭越羅衣嫩色盈盈絶態稀小試道裝葵識¶
侶薄施檀暈麝含暉蜂壺浥潤丹芽煖厓髓咀英&KR0097;¶
珀微辛苦百花空釀液爭如濯露自芬菲¶
<pb:KR4f0069_SBCK_023-16b>¶
　　夜合¶
開闔花房露色濃輕霞微罣月玲瓏香梳翠帶心猶¶
結綺合朱絲錦乍籠便擬定情分叩叩忍令相負怨¶
蛩蛩人間空說黄昏散子夜何曾有懊儂¶
　　丁香¶
春風紅鎖一枝妍宛轉柔情奈可憐解作耳環香旖¶
旎掩過花鈕病嬋娟含情百結心難展殘黛雙垂笑¶
欲眠總是生身同小小西陵松下共&KR0374;綿¶
　　丁東¶
繁纓分得翠鬅鬙灼爍金莖徧綺塍在隰火虬齊&KR0242;¶
<pb:KR4f0069_SBCK_023-17a>¶
鬛飲流絳蜺忽垂繒風前飄起紅成線月下看來赤¶
有繩剪取一枝畱棐几朱絲恰映玉壺氷¶
　　紅荳&KR0371;¶
藥闌春思滿晴窻葉葉相於綴碧幢蕊抱&KR0007;珠迷赤¶
水心同朱火照銀釭含胎一&KR0039;長畱的照影厶紅各¶
自雙欲寄相思空折贈懷仁千里隔長江¶
　　虞美人¶
粉黛消亾憶往年楚歌已送玉嬋娟朱顔施草紅猶¶
在暮雨生愁淚宛然幽恨只迷江畔路春風不入漢¶
宮妍無因汲取鴻溝水移植閒葩&KR0342;紫烟¶
<pb:KR4f0069_SBCK_023-17b>¶
　　&KR0902;粟¶
靑囊吐蕚滿平畦榖雨含苞拆紫泥十隊絳幢瑤圃¶
出千重綵仗錦標齊綠房承露擎罌重金粟分英帶¶
月低傳語花神䕶鴉片好將百子種前溪¶
　　又¶
濃綠初肥萬卉收誰家剪綵出&KR0374;頭苞垂翠甕擎偏¶
重蕚迸銀缾艶欲流五色如雲成紫葢干英樷瓣吐¶
朱樓惜花莫更尋鴉片贈藥堪同士女遊¶
　　翠鴛鴦¶
翠翹紫葆自參差碧水寒塘欲&KR0242;奇弄影曉霜迷瓦¶
<pb:KR4f0069_SBCK_023-18a>¶
甃廻文夜織&KR0342;機絲雙垂錦帶偏連理亂落靑陵尙¶
滿枝七十二行俱竝蒂不敎草草怨將離¶
　　僧鞋菊¶
空齋人跡斷蒿萊行脚何因綴綠苔墜蕊獨㱕葱嶺¶
去飛英三過虎溪來雙趺朶朶承磐石高足翩翩&KR0342;¶
大梅從此草鞵錢不費東籬霜色爲公開¶
　　美人蕉¶
搖曳羅裳下翠微海南晴瘴減容暉春尖痩削經秋¶
怯紅甲纎妍蘸露稀幾度臨風常捲袖却憐行雨不¶
沾衣莫敎彈事休文見惱亂閒情減帶圍¶
<pb:KR4f0069_SBCK_023-18b>¶
　　&KR0374;枝牡丹¶
垂蘿引蔓結綢繆小作花王附玉樓不羨人前比飛¶
燕却來河畔㑹牽牛&KR0374;綿意向雙行起宛轉歌成四¶
月愁姚魏名家零落盡殘脂斷粉擅風流¶
　　玉攅梅¶
含章妝樣幾回新雕琢宜從老斵輪鏤月曾經采&KR0007;¶
圃築脂應不倩花神握瑜懷瑾攅相抱碎璧零璣綴¶
似眞却笑隴頭吹易落玲瓏欲寄弄珠人¶
　　鐵線蓮¶
&KR0331;賔爲蒂鍜爲胎百鍊芙蕖火宅來似逐旌陽仙樹¶
<pb:KR4f0069_SBCK_023-19a>¶
發輕浮海港鐵蓮開白毫葉葉光生座素歩盈盈跡¶
印苔采得若邪春一線干將抱蕊棹歌回¶
　　老少年¶
衰颯西風媚眼前空亭猶自弄嬋娟初誇素女顏能¶
駐爭道麻姑色轉妍紅葉舊題無限恨白頭新怨有¶
人憐徐孃莫與重相見&KR0184;得多情誤少年¶
　　秋色¶
葉葉風前絢陸離得霜弄色故爭奇紅驕楓坂餘霞¶
在艶奪花樷宿蝶疑藉草欲披隋苑錦臨流似映御¶
溝詩新篇媿學顏光祿錯綵偏來命筆時¶
<pb:KR4f0069_SBCK_023-19b>¶
　　漢宮秋¶
淡綠迎秋淺着黃何人曾見漢宮妝藏嬌院冷流金¶
屋飛鵠衣寒映建章影亂井梧輕未墜露橫仙掌夜¶
偏長玉堦無限閒花草空向西風自斷腸¶
　　錦&KR0374;頭¶
五色離披綴素秋誰翻宮樣出&KR0374;頭支機織女銀河¶
下伎樂仙人画繡遊豪客相看金不惜蜀江未濯錦¶
爭流自憐尙有斑衣在戲綵風前老未休¶
　　雁來紅¶
秋入閒階物色奇輕紅忽見雁來時未霜烏臼驚歡¶
<pb:KR4f0069_SBCK_023-20a>¶
變無路榆關恨信遲才子多情看寫葉佳人啼筯有¶
顰眉西風莫畏朱顏老潦落空憐宋玉悲¶
　　雞&KR0227;花¶
朱霞忽剪&KR0242;雞&KR0163;葉葉攅雲紫翠裝紅入桃都分曙¶
色影移茅店帶斜陽丹翹夜冷函關月絳幘晴披玉¶
殿霜夜半微風吹起舞談&KR0007;窻下漏偏長¶
　　矮雞&KR0227;¶
十載卑棲高樹&KR0342;疑隨雌伏戀榆枋樷低絳幘傳籌¶
殿花亞朱門芥羽&KR0163;茅舍短籬横落月空堦照舞濕¶
微霜侏儒合種南窻下臥對談&KR0007;影許長¶
<pb:KR4f0069_SBCK_023-20b>¶
　　纓絡雞&KR0227;¶
錦繖離披散玉除草間兌畜整&KR0227;初分行寶絡天人¶
至入桀華鬘舞隊虛雀弁何來司羽葆鳥官隨地集¶
&KR0426;&KR0322;幽栖多種談&KR0007;處拂麈交纓亂綺疏¶
　　五色雞&KR0227;¶
祝翁仙窟慶雲多綺繢連樷出錦窩文錯子安飛後¶
檄色分吳苑&KR0242;時坡般般五鳯扶&KR0227;下葉葉霛禽吐¶
綬過倒磔奇毛成雜組樹巓弄采影婆娑¶
　　黃雞&KR0227;¶
日射銅鋪爛有光柴門落葉共蒼蒼木樨院小同秋¶
<pb:KR4f0069_SBCK_023-21a>¶
冷籬菊樷深接砌長翹綴雙南來麗水條隨五德占¶
中央侯門&KR0242;侶紛如織應讓霜羣金鳳皇¶
　　銀紅雞&KR0227;¶
天雞啼破曉來風粉褪丹翹淺着紅朱露薄流&KR0610;月¶
上雲&KR0227;微矗淡霞中五坊綵隊迎仙仗十日霜容醉¶
木公回首長坡芳草地無情秋色夕陽籠¶
　　鳯仙¶
紫庭霛種&KR0259;芬菲丹穴分樷出翠微漢殿迎仙紅照¶
輦秦樓吹月露沾衣繡苞爛熳金莖舞花翼&KR0813;紛綵¶
霧飛今日雕蟲誰解賦草&KR0007;亭畔夣應稀¶
<pb:KR4f0069_SBCK_023-21b>¶
　　蜀葵¶
爛熳戎葵滿戶庭嫣紅姹紫照林扃分行異色羣花¶
亂千葉重㙜五色零宮樣&KR0242;新紅女黛蜀機翻盡錦¶
官形茹來笑殺園夫俗滿眼繁華列翠屏¶
　　墨葵¶
蜀纈戎戎被衆芳一時開徧墨君堂誰從黑水翻新¶
錦忽有&KR0007;雲抱太陽濃霧滿庭花不見烏衣小院日¶
偏長無煩再乞廷珪麝画入徐熙碧檻&KR0342;¶
　　錦葵¶
蜀機減樣織連錢翻入花樷徧兩川捧日微忱心更¶
<pb:KR4f0069_SBCK_023-22a>¶
小朝陽正色照無偏寸陰一過金莖側片纈初裁紫¶
佩懸身是錦官非學製園夫紅女自嬋娟¶
　　向日葵¶
晴旭暉暉四望開却疑黃珥抱輪廻傾陽自注&KR0012;誠¶
往獻曝何心衞足來芝葢中天騰羽葆蜂房當晝隱¶
樓㙜扶桑咫尺東君在願上金莖露一杯¶
　　一丈紅¶
朱甍朝旭射簷明赤幟高披散赤纓髣髴霞標生石¶
壁參差絳闕擁霓旌維摩病室光初滿員嶠方山影¶
欲平容膝小齋剛十笏花陰横地暗前楹¶
<pb:KR4f0069_SBCK_023-22b>¶
　　秋葵¶
秋陽脉脉寫朝暾淺著鵞黃韵獨存日麗槐㕔&KR0547;自¶
淡月華桂殿色微昏檀心不爲風霜老金掌偏承雨¶
露恩我自支離敦杖久煩卿衛足曝前軒¶
　　金絲桃¶
柔條委地碧葳蕤緗瓣檀心吐異姿風剪歌鶯衣上¶
縷露寒舞柳嫩時絲臨河堪共黃姑匹藉草宜眠幼¶
婦碑桃葉桃根通别譜鬱金連得路&KR0342;枝¶
　　又¶
幾度來尋阿母家暗驚仙核變黃芽色絲亂吐江毫¶
<pb:KR4f0069_SBCK_023-23a>¶
出金縷低縈舞帶斜鈿合分樷畱雀導步搖顫蕚起¶
蜂衙&KR0007;都道士休移種遙指桃花是菜花¶
　　望江南¶
奇葩北地徧幽龕朶朶黃金上小簪步屧空園驚&KR0142;¶
菊聽鸝回首憶霜柑鄉心易向花前發㱕夣偏從月¶
下探拈得韋莊佳句好斷腸春色在江南¶
　　金絲梅¶
南金不上嶺頭枝别綴芳條剪玉蕤刻鏤却疑經巧¶
匠玲瓏長欲裊晴絲江城五月吹黄寉梅雨千林濕¶
翠眉雀鈿鴉鬟虚弄色野花偏解&KR0242;幽姿¶
<pb:KR4f0069_SBCK_023-23b>¶
　　金線柳¶
朱顆纍纍細貫珠靑條總翠綴流蘇輕籠軟玉&KR0226;瑚¶
把旖旎絲鞭士女圖千里贈行分陌柳五紋添線&KR0342;¶
宮壺從君攀折無須惜&KR0242;草兒童滿路隅¶
　　野薔薇¶
枳&KR0068;花開滿道&KR0342;庭花不及野花香茅茨何減淸名¶
遠寄托偏多諷刺長宮劑天然輸百和露條殊勝釀¶
羣芳知君風韵原超絶笑殺濃葩侍洗妝¶
　　紫鈴¶
柔條懸蕊盡含扃嫩色參差媚紫莖草閣豈曾淋棧¶
<pb:KR4f0069_SBCK_023-24a>¶
雨天風何處下流鈴䕶花不響禽猶下簷銕無聲馬¶
自靑細犬夜來空吠影枝頭月色動朱繩¶
　　茵蔯花¶
十年種藥滿幽溪花吐因陳萬紫齊淡過紅綿初濯¶
雨香隨燕粉不沾泥風疏積氣重樓轉暖入丹房寸¶
黍低自笑胷中多傀儡枚生七發在芳畦¶
　　蕎麥花¶
乳燕飛時報麥秋丰茸野態見風流紫綃入剪英&KR0621;¶
出翠浪翻雲綺縠收同陌兎葵晴共照先花&KR0094;荳電¶
時愁儂家族譜勞相問大小喬居楚尾頭¶
<pb:KR4f0069_SBCK_023-24b>¶
　　刺桐¶
四月陰濃萬卉肥刺桐花下送春㱕似調綠綺琴心¶
上轉見朱顏絶代稀晴晝娟娟紅淚濕輕風簌簌紫¶
綿飛十年午夣閩天下粤&KR0233;濃妝在翠微¶
　　萱花¶
朱蕊離離&KR0342;露檐春蔥剪葉碧于藍虚傳蠲忿歡能¶
合不悔飛蓬首自甘長日高堂應壽母佳名小婦愛¶
宜男庭前虚種&KR0111;憂草萬斛閒愁療未堪¶
　　金萱¶
&KR0111;憂佳種避朱陽淡色庭陰媚柘黃不減竺仙莖草¶
<pb:KR4f0069_SBCK_023-25a>¶
相恰宜西母道家妝擎條露掌銅支壽弄采鈴盤妾¶
佩長栽向慈幃俱遶砌北堂今是鬱金堂¶
　　石榴花¶
塗林萬里絶炎洲奇實乘槎漢使收旭日懸枝然百¶
子絳宮樷蕚起重樓開殘夏月長如火色亂紅裙縐¶
欲畱一任封姨偏解妬石家阿醋自風流¶
　　白榴花¶
百子池頭見麗人氷姿玉質謝紅塵却看午月炎生¶
雪未到凉蟬髩似銀乳燕粉巾珠簌簌畱仙素襞縠¶
鱗鱗石家姊妹羞&KR0610;澤何用朱幡入画新¶
<pb:KR4f0069_SBCK_023-25b>¶
　　粉紅石榴花¶
萬里輕紅上海槎似擕胡粉媚朱厓塗林春色沾微¶
醉午日羅巾浣薄霞心憶餅師潮暈頰人憐宜子黛¶
如花生憎太赤施朱少襞縐無須著絳紗¶
　　玉芙蓉¶
連譜桐君葉竝封分支香國&KR0032;芙蓉不從江上迎秋¶
老自向閨中比玉容紫苑高低風細細蕊宮只尺霧¶
重重花間宜度傾杯樂亂芷繁葩下酒濃¶
　　紫薇花(紫薇枝弱把搔之颯颯動俗名怕蛘樹)¶
瑣闥淸陰白日長庭柯麗色照嵒廊光&KR0264;禁掖連垂¶
<pb:KR4f0069_SBCK_023-26a>¶
綬影動微風拂画墻落蕊只愁脂顆碎開簾時&KR0039;燕¶
泥香野夫漫憶麻姑爪倚樹摩挲對省郎¶
　　蓮花¶
水殿淸暉白日寒紅妝箇箇倚闌干風前濯露珠難¶
定池上浮杯暑易殘萬朶開來香一色竝頭採得兩¶
相歡洛妃珍重凌波襪越女吳娃倚棹看¶
　　白蓮¶
水精宮闕晝霏微玉洞瑤池出水妃秀質天然非傅¶
粉香風無汗莫沾衣坐來白日煩襟滌斷盡紅塵素¶
履稀泥汚氷心原不染願從淨社得㱕依¶
<pb:KR4f0069_SBCK_023-26b>¶
　　竝蒂蓮¶
兩兩芙蓉媚晩晴花房相對妬輕盈明妝半面分嬌¶
出解佩同心覓偶生水殿香來知合德瑤池人下有¶
雙成可應照影觀魚戲比目窺樷也不驚¶
　　蘭花¶
&KR0012;芳淸韵迥難攀長共琴書靜掩關一日知音付流¶
軫十年幽夣落空山相親君子成同調不見佳人悵¶
别顏寂寂懷芬虚自賞沅湘千里白雲間¶
　　又¶
薜蘿衣帶白綸巾八室相看可結鄰已自握香稱大¶
<pb:KR4f0069_SBCK_023-27a>¶
國能無&KR2081;秀托騷人採芝不憚來空谷脩褉長應憶¶
暮春一壑一丘堪獨往淸時何惜老沉淪¶
　　又¶
紫莖綠葉滿芳樷幾見秋來墜露紅長幸托根依綺¶
石偏宜轉蕙有光風氷壺一片心相寄瑤草三山路¶
未通爲約美人江上去行吟同過澧沅東¶
　　竝蒂蘭¶
入谷鳴琴漫自傷同心結友訪都梁共懷公子應相¶
語何處佳人竝不&KR0111;幽夣二妃芳畹合秋衣雙佩弄¶
珠香庭階子弟誰爭秀遏末連枝道韞長¶
<pb:KR4f0069_SBCK_023-27b>¶
　　又¶
裛露雙來照案頭紫莖秀色迥難儔眞堪林下同心¶
去相向山中結佩遊騷客自傷空對影高人却笑獨¶
驚秋沅湘何限&KR0012;吟者倘爲嬋娟解少畱¶
　　紅蘭¶
丹房滋穗上虹窻玫蕊同心本自雙秋冷佩瓊過漢¶
水春殷啼筯怨湘江侯家幾畹連朱邸紅女畱膏粲¶
夜缸似有神仙降空谷赤綃絳節自幢幢¶
　　又¶
都梁香窟繞天涯脂水流膏吐異葩采處春寒絳宮¶
<pb:KR4f0069_SBCK_023-28a>¶
雪夣中人到赤城霞聯吟彤管看無色動操朱弦不¶
辨花長伴幽貞在空谷千年綺石盡丹砂¶
　　石氏紅蘭¶
沅湘春色滿江湖小醉頩顏在玉壺朱草生光流雜¶
佩瓊玫徵夣映椒圖握香長隱丹山穴裛露俱含赤¶
水珠總是季倫多勝友紫莖休折女&KR0226;瑚¶
　　幽蘭¶
幽芳寧忍混塵寰長伴高人水石間寒食禁烟過二¶
月江南春雪滿千山烟雲時&KR0342;&KR0012;根出蜂蝶焉知此¶
地閒琴阮相親無俗韻凡花艶質浪追攀¶
<pb:KR4f0069_SBCK_023-28b>¶
　　夏蘭¶
光風吹徧入朱明芳信先秋&KR0227;紫莖已向淸和畱韵¶
格久從霜霰荷生成石蕐九節樷㙜起香草三湘百¶
畝盈惠質由來傲炎令艶陽爭肻逐羣英¶
　　風蘭¶
香草羅娑&KR0224;戶看不須種玉楚江干移來棐几雲根¶
濕挂&KR0342;疎簾竹影殘作佩蕭蕭吹帶綠鳴琴瑟瑟入¶
松寒月明懸向牀頭臥一夜淸芬枕簟寛¶
　　珠蘭¶
西風灃水暗微&KR0252;鮫客遺珠照葯房佩冷江臯寒正¶
<pb:KR4f0069_SBCK_023-29a>¶
吐綠殘金谷墜逾香蕊宮紉露添秋碧燕寢懷芬媚¶
夜光所惜衆芳空自老却令魚目怨瀟湘¶
　　茉莉¶
炎井生寒照洗妝蠻烟瘴雨路微&KR0252;氷肌觸暑宜銷¶
夏素手抽&KR0426;送夕陽南國玉蕤羞百和西來悉茗妬¶
&KR0012;芳年年回首閩中路離别他鄉總斷腸¶
　　素馨¶
悉茗初開南海南蠻孃倭髻不勝&KR0426;侍兒畱得佳名¶
在幽豔多從故壠探弱縷穿殘千嶠雪濃芳鬱作四¶
時嵐賣花一呌炎方曉蜑蝶&KR0058;蜂閙小籃¶
<pb:KR4f0069_SBCK_023-29b>¶
　　玉&KR0426;¶
拾翠秋樷夕霰深碧搔頭外月沉沉抽來鳯纂莖相¶
照挿&KR0342;雲翹露半侵玉燕瑤釵零斷股蓮花玳&KR0536;可¶
同心莫須滅燭畱狂客墜珥香邊未易尋¶
　　紫玉&KR0426;¶
紫姑借導挿華&KR0227;别綴雲英映九鸞夜半芝房心盡¶
展秋深蘭瀣氣尤寒相思紅玉分釵斷一别瓊枝帶¶
恨看採得莫過夗&KR0193;畔吳宮小女怨歌殘¶
　　棠梨¶
二月東風徧野棠鶯花一片兩&KR0252;&KR0252;重門深掩同寒¶
<pb:KR4f0069_SBCK_023-30a>¶
食紅雨無人自夕陽芳草墓田黄蝶路村姬茅舍白¶
雲庄疎籬一任開還落何處春游枉斷腸¶
　　桐花¶
寒食靑林報始花新桐開徧野人家琅玕瑟瑟霏香¶
細蒼雪紛紛抱乳斜隱起剪珪微似粟藏來厶鳯暗¶
當衙高山流水誰能識獨對幽芬待月華¶
　　松花¶
淸陰長日偃虬龍晴雪紛紛掃更濃一自六朝金粉¶
盡坐看三島玉塵封仙眞服餌黏圭七松䑕窺人印¶
尾蹤高枕臥來黃石沒紫苔增厚綠䝉茸¶
<pb:KR4f0069_SBCK_023-30b>¶
　　㯶櫚¶
山窻淸影下栟櫚驚見流黃映石渠&KR0541;㧞母陀金臂¶
起高擎銅狄露盤虚蜂房小結三阿閣蕉槖中抽萬¶
卷書孔葢金支何處下却敎雉尾䕶交疏¶
　　百合花¶
雪顆凝暉照夜闌晩凉庭院吐明玕氷心長日疑無¶
暑麝月空堦勝握蘭珠實分英銀薤出金莖承露玉¶
杯寒移來百子池頭種&KR1151;得枝枝是合歡¶
　　牵牛花¶
天上黃姑不耐秋人間藉草結綢繆捫蘿抱石支機¶
<pb:KR4f0069_SBCK_023-31a>¶
冷多露沾衣促織愁爲圃空尋星渚客灌花長挹絳¶
河流感卿到處&KR0374;綿意烏㡌從君挿滿頭¶
　　小靑花¶
幽花葱蒨態初酣嫩蕊窗陰&KR0342;晚含媚色染衣迷翠¶
鈿淸光橫黛画霜&KR0094;怕同秋草荒凝碧錯把春思怨¶
採藍生小最憐零落早棄捐朝露未容甘¶
　　紫茉莉(一名落陽花)¶
慘碧䝉茸覆小山臙脂漬露曉&KR1008;&KR1008;霧綃夜剪鮫人¶
錦茱帶寒吹燕女鬟冷艶花姑驚弄色妖妍阿紫自¶
低顏却憐華落秋妝怯好拭紅綿映指環¶
<pb:KR4f0069_SBCK_023-31b>¶
　　水木犀¶
水木樨開香滿頭花奴菊婢盡風流微飈不惜珍珠¶
墜辟暑長看冷翠收黃吐犀梳雲畔月凉生兎杵樹¶
中秋何須金粟堆邊去到處閒葩繞戍樓¶
　　金蓮寶相¶
綠天欹葢䕶花房細吐蓮趺擁法王大葉深藏華藏¶
界金莖似吐玉毫光欲知多寶原無相詎識曼陀未¶
有香誰向色陰空際住心燈意蕊本淸凉¶
　　金燈籠¶
綠暗陰濃晻靄中枝枝弄影閃簾櫳非關五葉傳燈¶
<pb:KR4f0069_SBCK_023-32a>¶
遠借撤雙蓮寶炬紅花睡豈須高燭照月來殊勝碧¶
紗籠夜深螢火空明滅多露何曾畏晚風¶
　　秋海棠¶
粉黛娟娟翠袖長紅顏薄命惜秋光誰家思婦空畱¶
怨惱殺閒花枉斷腸長恨玉環虚睡色輕顰孫壽有¶
啼妝玉堦露冷沾羅襪點染臙脂避曉霜¶
　　又¶
憶昔春嬌睡起時秋來更與晚妝宜却嫌紅粉驚多¶
露疑有幽情妮燕私妬色臙脂爭嫵媚斷腸詩句費¶
尋思如愁欲訴無人見小立空階待恨誰¶
<pb:KR4f0069_SBCK_023-32b>¶
　　十樣錦¶
細剪芳蕤匝短楹却疑裁纈綴菁英分樷錦水驚新¶
濯&KR0242;色夗機勝織成空說画眉爭樣巧浪傳瑤草按¶
洲生&KR0813;紛種出扶風手似逐廻文上綺桁¶
　　千日紅¶
瓊玫細剪紫玲瓏刻畫臙脂屬化工杜宇三啼猶未¶
歇中山一醉始殘紅佳人染甲嫌尖淡宮女臨波寫¶
怨同却笑朱顏容易老不禁憔悴怯西風¶
　　金錢花¶
田荷初布蘚圜蕪白水移來第一株初旭銅溝紅照¶
<pb:KR4f0069_SBCK_023-33a>¶
埒空靑金穴冷飛蚨女郎&KR0242;草&KR0264;&KR0012;注仙子藏衣減¶
六銖怪底堦前榆莢薄可容分取買山無¶
　　又¶
小樣銅山種碧墀飛英赤仄錦離披賭花開徧讙呼¶
處墜砌愁沾悶擲時金埒泥香朱汗地錢刀溝映白¶
頭詩荒園無物賖秋色贏得千林買隱貲¶
　　菖蒲花¶
綠髮瀕年餌日精喜看金穗粟分明坐㩦碧玉仙人¶
杖來摘蒼山白石英九節繞根雲浥浥五時泛蕊露¶
盈盈漫誇霛異希難見把嗅幽馨伐髓輕¶
<pb:KR4f0069_SBCK_023-33b>¶
　　吉祥草花¶
繞砌靑靑耐雪霜佳名誰爲錫佳祥紫莖自茁蘭心¶
痩朱蕊樷生燕寢香書帶汗靑流竹素文章畱草壽¶
山堂窻前時見紅堆徑毎訝丹&KR0610;墜筆牀¶
　　橘花¶
木奴千樹寄林埛長晝幽花馥短扃細綴綠陰驚夕¶
霰暗侵繁露&KR0039;晨星斷紅四月過閩嶺晴日&KR0012;帆上¶
洞庭寄語騷人先作頌渡江歲晚弔湘霛¶
　　橙花¶
葉暗花稀香滿城餘芬又復上新棖酸風尙未過梅¶
<pb:KR4f0069_SBCK_023-34a>¶
雨珂雪長疑散玉霙醋醋白衣愁解妬師師纎手憶¶
含情江南此日芳馨徧莫待霜黃綻晚晴¶
　　桂花¶
秋冷幽嵒玉露飄白雲千頃隱招搖象林&KR0444;窕香全¶
發蟾府淸虚夜未凋風起仙壇黃雪下月明霛岫紫¶
&KR0547;消懷人一夕深無限飛鷲峯頭更寂寥¶
　　菊花¶
遲暮黃花&KR0039;素秋芳馨秀色淨堪收就荒曾入陶公¶
徑欲採深知楚客愁勝友獨尋偏冐雨佳人相憶自¶
中流可應釀取荆潭水潦倒淸樽待白頭¶
<pb:KR4f0069_SBCK_023-34b>¶
　　又¶
霜落東籬次第栽悠然佳色坐蒼苔曾聞秋鵠爲裳¶
下詎識春蘭竝秀來何處布金園自滿幾莖承露月¶
中開相看爾傲何如我勸汝同盟酒一杯¶
　　紅菊花¶
三徑雖荒㱕思勞獨存宜伴赤松高丹楓秋坂爭明¶
滅朱鷺寒潭惜羽毛霞剪落英翻夕照霜含醉色上¶
林臯十年元亮東籬夣反笑仙源錯種桃¶
　　紫菊花¶
林花籠霧曉&KR0813;紛明媚秋妝艶出羣浮露茱囊香一¶
<pb:KR4f0069_SBCK_023-35a>¶
色采芳芝谷秀難分佳人夣裏宜投綺狂客筵前錯¶
喚雲何日相㩦沅水上紫莖同取贈夫君¶
　　粉褒姒¶
&KR0610;華不御占霜林素質天然&KR0227;古今何處傾城爭一¶
笑却將繒綵抵千金褒斜月落腸堪斷粉水人空影¶
易沉夜半看花休秉燭驪山戍火散秋陰¶
　　二喬¶
昨夜西風報晚黃誰移二妙過山堂一枝趙燕誇兄¶
弟九月湘蛾&KR0242;女皇顧曲人來花弄色舞㙜伎散露¶
爲霜何如獨臥東籬下不賦嬋娟怨楚王¶
<pb:KR4f0069_SBCK_023-35b>¶
　　二色西施¶
微黃淺白弄幽姿彷彿深宮逞色時盡道秋光滿南¶
國一時奪艶兩西施霜分濃淡相宜影露浥顰心幾¶
樣眉回首&KR0547;蘿雲苧地年年憔悴掩茅茨¶
　　月下西施¶
霜老梧宫處處秋落英誰照夜深遊空懸萬古姮娥¶
影長對含情越女愁隱約捧心憐露冷昏黃香徑見¶
風流更殘莫上蘇㙜望地白天寒不可畱¶
　　醉楊妃¶
秋入霜林蕊漸肥阿環風態見應稀祇應半睡難勝¶
<pb:KR4f0069_SBCK_023-36a>¶
酒想到餘嬌乍解衣羅襪香流金縷濕華淸人散露¶
珠微東籬處士無春思也惹閒情上帶圍¶
　　萬壽菊¶
東籬卉物盡禁霜别吐菁英上柘黃衣白山人遙已¶
辨求仙金母路何長玉杯上壽無霛草潭水延齡有¶
異香野老祇堪閒自把磵毛寧敢獻君王¶
　　長春菊¶
園林何處不長春獨占作名匹美人小有風流娛靖¶
節那敎秋老怨霛均繁星&KR0039;綴金蕐散累月&KR0610;黃黛¶
色新三徑已荒籬菊盡亂花細草解畱賓¶
<pb:KR4f0069_SBCK_023-36b>¶
　　畨菊¶
山家種落故多奇戎部何來借一枝瓣瓣上金塗紫¶
磨茸茸名罽剪波斯黃深不爲胡蜂褪春老長嫌羯¶
鼓遲畨錦地衣初試舞散花驚見滿東籬¶
　　石菊¶
四月朱蕐冐徑生幽妍何必減秋英紅添人面桃花¶
重露結靑腰玉女輕&KR0342;石翠翹和月冷上階金錯剪¶
霞明山葩不識陶元亮莫借柴桑處士名¶
　　翠菊¶
露草含英不待秋夕餐誰療屈生愁似從藍水浮花¶
<pb:KR4f0069_SBCK_023-37a>¶
出幾片靑溪帶雨流倡女倩妝添曉鈿宮娥集翠想¶
雲裘幽芳未老嗟遲暮欲見佳人可自由¶
　　翠梅¶
貼翠幽堦&KR0039;綠苔可應夏月墜消梅芳鈿落地雲藍¶
沒螺子臨窻黛色開宜與侍兒稱小字不須秋草占¶
花魁壽陽公主看還笑悔到含章閣下來¶
　　菱花¶
太液池頭月影懸氷花霜下競幽妍開來香水淸無¶
色濯向銀河露亦鮮越女曉妝秋鏡裏吳宮春怨夜¶
歌年美人劇有陽阿思采罷空江背日還¶
<pb:KR4f0069_SBCK_023-37b>¶
　　蘆花¶
瑟颯西風&KR0039;客襟沙頭渡口獨相尋月明洲渚迷淸¶
夣霜入蒹葭冷素衾白雁驚秋寒不度胡笳捲葉夜¶
偏吟江湖雪滿漁翁老蕐髮蕭蕭影半侵¶
　　蓼花¶
樷樷開徧白蘋洲水驛天涯到處秋&KR0012;鶩落霞還共¶
映清江濯錦自爭流含辛詎識風人意淸怨難禁越¶
國愁耐可吳山楓葉落亂紅一樣送行舟¶
　　荳花¶
種菽南山生事微春殘花盡荳苗稀風從紫電光中¶
<pb:KR4f0069_SBCK_023-38a>¶
墜香入靑梅乳下肥撃缶狂夫歌唱裏荷鋤高隱月¶
明㱕&KR0094;時開徧吳孃隴把嗅深沾野老衣¶
　　麥花¶
&KR0547;火淸和乍秀邊輕陰覆壠碧雲連兩岐穗吐金支¶
上四月寒生細浪前濃露微漂高鳯雨暖風初放浴¶
&KR0094;天麥枯未呌村翁笑荆布先思易婦年¶
　　稻花¶
蟹&KR0621;赤穬滿靑畦仙液瀼瀼潤紫泥三吐三收微霽¶
裏干珠千粟露華低金花帶雨晨猶濕銀穗占風午¶
不迷太史未須歌大有輕繇何日慰豚蹄¶
<pb:KR4f0069_SBCK_023-38b>¶
　　木棉花¶
越布衫輕大火斜嫩黃苞坼雪交加驚秋七月先賨¶
市破蕚千樷待紡車不羨謝家虚詠絮應勞織女爲¶
司花江南絡緯催人甚夜照寒機髩有蕐¶
　　紅木棉花(粤中徧地有之如山茶而紅鮮過之)¶
瘴嶺風吹紅木棉蠻方隹麗亦嫣然種來瓊海年年¶
暖開徧朱厓處處妍無雪不知庭絮詠爭春欲占荔¶
支&KR0547;流人腸斷穠花候月冷荒菴杜宇前¶
　　山茶¶
海紅枝暖日晶熒高架&KR0226;瑚映短瓶巨蕊火珠燃寶¶
<pb:KR4f0069_SBCK_023-39a>¶
樹綠沉油壁照深屏楓天&KR0242;赤齊標錦隺頂驚霜自¶
警鈴豈畏歲寒顔色老丹葩&KR0395;&KR0395;灼山亭¶
　　滇茶¶
名花初發夜郎西萬里春風度碧雞盤照赤瑛開瘴¶
癘香流虎魄冷山溪寶枝影落昆池月金粉光生麗¶
水泥脉脉天南芳意晩王褒祠下草萋迷¶
　　茗花¶
先雷顧渚暗驚春瑤蕊枝頭照眼新習習疎芬梅弄¶
影英英芳潤玉含津色香幽淡如天女風韵淸恬勝¶
酒人七椀盧仝心已醉綠槍早欲酹花神¶
<pb:KR4f0069_SBCK_023-39b>¶
　　山礬花¶
幽芬寂歷撲芳條香壓春寒冷未消細&KR0039;瑛瑤長玉¶
立暗侵霜雪見淸標氷姿不染何郎粉素影難勝海¶
客綃惟有梅花堪共照空山白月自寥寥¶
　　水仙花¶
縹緲琳宮望欲斜曉風吹夣冷千花洞庭影濶迷珠¶
蕊弱水樷低帶露華羅襪凌波微辨色霓裳浸月澹¶
無霞氷㙜只尺深如許却放淸寒透碧紗¶
　　又¶
水晶環瑱隱瑤池一夕幽香散九疑乍識飛瓊傳客¶
<pb:KR4f0069_SBCK_023-40a>¶
夣只愁解珮怨湘&KR0078;氷壺夜色凝霜重露掌春寒上¶
月遲每到洛濵多艶思新詞應報虙妃知¶
　　梅花¶
香壓羣芳占早春淸寒相照玉鱗鱗每于風雪催詩¶
思却向江城憶故人紙帳夣回愁寂歷屋梁月落影¶
橫陳應憐舊侶空山畔花下懷君句轉新¶
　　又¶
蕭疎&KR0012;韵倚闌干痩入橫枝&KR0342;水看月下照人同脉¶
脉林中來影各&KR0226;&KR0226;尋香野墅荒寒阻臥雪谿山曉¶
夣殘却笑東風亂鶯蝶惟知桃李滿長安¶
<pb:KR4f0069_SBCK_023-40b>¶
　　紅梅¶
幽姿元欲寄瓊蕐淸艶當窻剪絳紗弄影香橫朱雀¶
桁含珠匀&KR0039;守宮砂天寒翠袖凝初旭林下新妝學¶
曉霞共看含章風墜處遠山紅雨下桃花¶
　　又¶
橫參宿羽月當天未到羅浮便巳仙斜綴小釵過赤¶
鳯徐彈流雪引朱弦凝氷暗濕霛芸淚&KR0039;珀春生獺¶
髓妍沒骨臙脂寫花影緋綾燭下地衣前¶
　　綠蕚梅¶
寒香漠漠淨苔茵影入窻紗不見春掃鏡曾窺螺黛¶
<pb:KR4f0069_SBCK_023-41a>¶
侶弄珠疑見墜樓人碧雲日暮遙思合靑案愁多報¶
贈頻自分生身少仙骨蕚蕐那得便相親¶
　　又¶
鴨頭池水照偏明疎影橫斜染斷萍拾得翠鈿惟墮¶
蕚開來靑眼總含情鸚哥窻外銜枝語么鳯花間抱¶
蒂行惆悵隴頭芳草色共傳寒信到江城¶
　　蠟梅¶
壽陽&KR0039;額&KR0242;新妝别綴纎鴉入髩黄沉水瓣沾宮蠟¶
重辟寒金掠舞釵長花鈴䕶蕊風前亂雀舌含春影¶
外香自是檀心更&KR0012;絶不隨春色到蜂房¶
<pb:KR4f0069_SBCK_023-41b>¶
　　又¶
殘臘年年殿歲華慵隨春色到天涯嚴寒自保氷心¶
老不落從吹玉笛斜小立瑤㙜詠黃雪試開金屋貯¶
名花相思欲訊無因寄緘蠟南枝報早牙¶
　詠物詩淸空無迹爲上流麗有情次之纎穠工巧¶
　又次之刻畫堆垜下矣詠花初得百餘首繼蒐他¶
　帙連而比之凡二百餘篇作之不一時是以或一¶
　題而字或雷同或兩篇而句又重出不忍兩弃濫¶
　而竝存要多詞人之下駟殊媿壯夫之雕蟲觀者¶
　幸取裁焉丁未淸明孫貽漫記于舊稿後¶
<pb:KR4f0069_SBCK_023-42a>¶
　　竝蒂菊花(以下補集)¶
霜落衡門手自栽悠然三徑竝枝開却疑蘭澤同心¶
者相約寒臯二仲來共傲兩山風雨色雙浮重九弟¶
兄杯東籬從此堪偕隱莫伴霛均楚客哀¶
　　菊花¶
林花寂寂向秋殘黃菊空庭覆井&KR0428;亂後雪霜堅臥¶
老山中風雨故人寒挿花吟去逢騷客對酒㩦來坐¶
藥欄莫笑柴桑狂處士獨畱晚節寄君看¶
　　十月梅花¶
嶺上㱕來歲未殘一枝已放暮林端小春花事驚蓬¶
<pb:KR4f0069_SBCK_023-42b>¶
髩獨客江城畏早寒亂日關山羗笛滿天涯何處故¶
人看柴門風雪休相問落木空庭自倚闌¶
　　梅花十律同吳二仲木次僧巢友韵¶
荒亭仄徑背人知日對淸寒病較差三板橋危鄰月¶
暗一溪草痩鷺痕奇無&KR0547;茅店漁沽雪偶叩柴關犬¶
應籬不必搖樽愁已散橫參耿耿早燈時¶
　　其二¶
&KR0012;村殘臘歲云徂野&KR0282;衝寒未用扶風月佳時何恨¶
冷溪山幽處不愁無林昏饑鳥依香坐古寺荒墻對¶
佛癯雨雪十年盟可共故人踪跡水雲殊¶
<pb:KR4f0069_SBCK_023-43a>¶
　　其三¶
未到溪橋淸已絶&KR0012;香爲我浣衣塵久辭爐火吟窻¶
冷獨耐村寒擁絮貧古驛人㱕殘店月空園信斷隔¶
江春好花時節眞難負與爾還山早結鄰¶
　　其四¶
&KR0012;情掩跡斷垣中茅店林西草舍東不到天涯心事¶
苦虚眠牀影夜愁空一雙&KR0282;破騎驢徑三兩花寒墜¶
幘風良久凍漁溪畔立鱗鱗初月半痕紅¶
　　其五¶
忽見一枝溪已明澗&KR0547;村霧不曾晴深嫌春閙過三¶
<pb:KR4f0069_SBCK_023-43b>¶
月獨耐&KR0012;眠立五更長約淸遊禽繞樹掃除俗轍雨¶
多情鐘昏山&KR0661;催㱕去好句牵人未忍行¶
　　其六¶
遶舍千回取次看衝霜曉步枕難安天橫草店荒雞¶
立霧滑危枝凍雀乾老圃開遲甘忍艶村翁坐久尙¶
愁寒獨憐僵臥癡尋客破㡌廵簷每夜闌¶
　　其七¶
秋人已賦早梅詩悔不㱕山慰所思病隺冐寒高士¶
屋零香臥石古&KR0078;碑風巢路絶&KR0012;妍處山月人閒獨¶
笑時無酒也應酣十日君今空返復何爲¶
<pb:KR4f0069_SBCK_023-44a>¶
　　其八¶
高枝何處看逾好背水橫斜小閣齊野步何來吹篴¶
者空窻坐歎美人兮茅亭避客簾深下書屋凝塵襆¶
屢㩦瘦笠小奚雙躑躅風巾吹盡蹇驢泥¶
　其九¶
林白前村月亦新短籬寂寂野情眞山空風雪何來¶
客門掩昏黃不待人霜瓦鱗斜香一屋疎更雀語四¶
無鄰書巢歲晚深相結不占貧家燕子春¶
　其十¶
掃葉蠻童寢未興虬根石骨沒苔層荒山寒事&KR0012;琹¶
<pb:KR4f0069_SBCK_023-44b>¶
語騷客奇懷古研氷倚閣吹殘同夣袖支藤吟痩過¶
溪僧紛紜蜂蝶多情思一任春衣醉杜陵¶
　　詠俞虹攄園亭竝蒂牡丹(以下續集)¶
無雙誰敢匹花王驚見連枝&KR0242;艶陽趙燕故應驕合¶
德姚家不獨擅娥皇分牋盡是同心友聯句何如二¶
妙長春酒綵衣堪對舞齊眉喜得奉高堂¶
　　又¶
君家花蕚本相輝竝蒂仙姿映綺闈競爽二難標琬¶
琰雙懸合璧麗璿璣迷香蝶并肩肩宿分鏡人圓面¶
面㱕重叠樓㙜春四照兩行紅粉一時圍¶
<pb:KR4f0069_SBCK_023-45a>¶
　　元對軒黃牡丹次韵¶
姚黃何處有名花可是銅㙜吐異葩萬蕊蜂王空弄¶
色六朝金粉更誰家柘枝影合簾前舞緗綺春分幛¶
裏紗正喜鵞兒新釀熟聽鸝斗酒莫敎賖¶
　　聚順堂紫牡丹次韵¶
東皇賜紫魏宮看百寶玫瑰&KR0242;艶難色麗欲分巫峽¶
錦氣淸疑握楚江蘭流霞太液凝晨露絳雪重樓轉¶
渥丹慚媿彭門矜貴種瓊枝分得自仙壇¶
　　紫牡丹¶
袁家仙質本無羣綺合重樓兩不分閃電交窻香隱¶
<pb:KR4f0069_SBCK_023-45b>¶
約芸暉綃帳隔氤氳澄明共醉春如海穠麗驚呼伎¶
作雲四蕊餐來晨露下飛裾可謁太霞君¶
(牡丹有袁家紫/三十九章經第四紫晨君天中/有綺合㙜/黃庭經蔽以紫宮丹重樓/隋煬帝)¶
(觀書窻輝映溢目名閃電窻/元章芸暉堂設紫/綃帳隱隱如紫氣/武帝時異國貢澄明洒色紫)¶
(如膏飮之骨香/南昌國有紫海可染衣魚龍&KR0027;/鱉砂石草木無不紫/杜牧之呼&KR0458;紫雲/黃帝)¶
(九鼎神丹有四蕊紫漿/内景經紫/華飛裾雲氣羅久久行之飛太霞)¶
　　又¶
三雲貴種下臨芳晝錦何因在草堂移出鸞坡原富¶
麗凝來燕寢亦淸香可同綺里餐芝秀不數風流壓¶
麝囊十二雕闌深䕶惜瑞英簾外更春光¶
<pb:KR4f0069_SBCK_023-46a>¶
(洛陽大内臨芳殿唐莊宗所建牡丹干本有紫龍/杯三雲紫/廬山僧有麝囊杯花色紫&KR0011;丁香名)¶
(紫風流李後主取種移風殿號蓬萊紫/天實之/亂有得一簾赤紫色簾外望之人繞身有光後㱕)¶
(渾瑊有貴臣識之/日此瑞英簾也)¶
　　綠牡丹¶
結綺樓㙜翡翠圍神仙水碧是邪非長蛾宮禁輸螺¶
黛鸚鵡雕闌讓繡衣菡蓞九華爭秀削陰濃萬卉失¶
春㱕庭前笑指惟芳樹怪殺游蜂亂蝶飛¶
(吳絳仙善画長蛾眉宮人皆效之煬帝命宮吏日/供螺子黛五斛名蛾綠/開元中封鸚鵡爲綠衣)¶
(使者/太白詩/&KR0012;鳴詫繡衣)¶
　　又¶
<pb:KR4f0069_SBCK_023-46b>¶
繡幕苔文襯綠茵珠簾瑟瑟暗藏春探花柳七更衣¶
早協律&KR0027;年照幘新油壁香畱靑馬客綺琹心動逺¶
山人午橋庄上堂開後野色穠芳辨未眞¶
(瑟瑟碧珠也/唐進士曲江晏以年少一人尋名/勝開晏名探花使/唐進士衣綠有舉子遇神吿)¶
(日柳七郎君將汁染于衣矣遂登第/梨園敎坊/子弟皆綠幘/相如有綠綺琹/裴晉公午橋庄)¶
(有綠/野堂)¶
　　楊妃吐舌(芍藥名)¶
婪尾風流别有春藥欄相謔殢何人沉香小語唇脂¶
濕玉笛偷吹䑛調新酒渴吸花親旖旎睡痕送煖&KR0661;¶
橫陳當堦百媚憨生處一&KR0039;紅尖認太眞¶
<pb:KR4f0069_SBCK_023-47a>¶
　　黃荷花¶
芙蕖異種擅輕盈宛在中央弄色明日&KR0631;緗雲香雨¶
過月移金井露華淸似隨西土毘盧現不逐東昏顧¶
步生開向秋江誰比貌騷人何用更餐英¶
　　又¶
幾度江南唱采蓮秋容疑在洞庭&KR0179;臨波檀暈雙文¶
淺坐蕊蜂王一色妍全學道裝浮太乙可隨仙掌削¶
金天蘜衣更覺嬋娟甚製芰霛均更惘然¶
　　七月桂花¶
殘暑天香已報秋微凉開徧小山幽催花白帝疑何¶
<pb:KR4f0069_SBCK_023-47b>¶
早贈别黃姑不可畱鷲嶺暗隨流火墜蟾宮先照井¶
梧愁竇家子弟多年少纔度金風挿滿頭¶
<pb:KR4f0069_SBCK_023-48a>¶
茗齋百花詩(附錄)¶
　　　　　　　　　海鹽彭孫貽羿仁氏著¶
　　舟中瓶花¶
採得山英滿攜來画舫宜藻文涵棐几香影蕩軍持¶
照水魚潜戲移春蝶未知蓬窗紗髣髴烟雨隔疎籬¶
　　蒔菊四首¶
傲質諳風雨嚴霜亦感私故人躭水石山客臥喧卑¶
鴈白荒江上天寒古墅時蒼&KR0252;隱秋艸籬落未深知¶
　　二¶
老圃秋容淡霜黃壓短籬買山栽亂石澆月剪叢枝¶
<pb:KR4f0069_SBCK_023-48b>¶
香入&KR0012;根細天畱晚節奇蕭條吹野服園綺故相宜¶
　　三¶
滿天黃葉下未識是林臯芳艸緣幽巷茅齋臥短蒿¶
采之如送酒插以代登高月下頻行圃終宵人影勞¶
　　四¶
村雨行難盡&KR0012;花濕未消風黃梧響亂露白艸光遥¶
落木無相問寒山托久要非君能伴我&KR0012;館竟寥寥¶
　　盆中綠萼¶
盆山&KR0264;小景物候報芳春素萼低相&KR0442;蒼苔跡漸淪¶
歲寒&KR0012;自抱風雪四無鄰寂寞林居士何慚世外身¶
<pb:KR4f0069_SBCK_023-49a>¶
　　秋海棠¶
幽花何嫵&KR0442;&KR0342;砌故含情多露愁相倚朱顏画不成¶
能&KR0264;思媍苦獨對小窗明山客秋懷冷空勞繞恨生¶
　　咏珠蘭四首次羡門韻¶
沐芳長在側形穢愧當前委佩纍纍濕流黃瑟瑟鮮¶
淸芬堆釧粟暗麝著秋烟欲采巴人句相投墜露先¶
　　二¶
種香來合浦應賣館陶家一斛眞無價零璣詎有涯¶
蘂宮懷故侶照殿暈輕紗寸艸心空報徵蘭感夢蛇¶
　　三¶
<pb:KR4f0069_SBCK_023-49b>¶
魚目瀟湘上何人辨衆芳歌翻堪入串暑退爲招涼¶
徽蚌光幽操璿璣綉國香枝枝布文露的皪報秋瀼¶
　　四¶
明月晨星畔空香曙未分碎金沾髮導冷玉點楸紋¶
沉水幽相和雞檀減不聞夜光紛可拾交甫憺靈芬¶
　　敷文研山紅紫牡丹種甚佳各賦一詩¶
研山㙜上卉頰黛弄芳菲國色深含醉花神淺賜緋¶
妍分朱露滴香亂伎人衣可比紅兒似羅家見亦稀¶
　　又¶
佳麗花王匹俱傳出魏宮玫瑰嫌黯淡阿閣讓玲瓏¶
<pb:KR4f0069_SBCK_023-50a>¶
一品神仙服三春禁院中堪持擬飛燕嬝娜避微風¶
　　一徑園牡丹¶
借漱亭南砌臨池出麗姿穠芳沾雨重畱艶殿春遲¶
勝賞連花萼淸言間酒巵園林無不可况復及佳時¶
　　羡門弟庭前紫牡丹¶
今春覺消痩尙復冠羣芳春入重樓暖香淸片麝長¶
逐臣猶紫袖小阮勝羅囊爛熳東堂上連宵醉未妨¶
　　春艸¶
千里河梁路萋萋空復榮雨餘&KR0264;野渡花外滿江城¶
南國王孫去東風日夜生還憐玉階上若箇獨含情¶
<pb:KR4f0069_SBCK_023-50b>¶
　　朱櫻¶
佳果來江市殷紅出上闌虛言樊素口空照赤瑛盤¶
山鳥偷時下鄰翁袖未乾分甘從野老猶得奉淸歡¶
　　靑梅¶
摘翠千林下流涎噉自驕夢迴聞亦醒酒渴望應消¶
齲齒宮商叶門風措大饒山中女醯少鹽豉賴君調¶
　　&KR0094;荳莢¶
麥壠鮮初擷田家味正長煮分蒸术火嫰入點茶香¶
莢綻終&KR0094;月花稀隱電光饞夫和汁噉釡泣笑陳王¶
　　新筍¶
<pb:KR4f0069_SBCK_023-51a>¶
昨夜春山雨長鑱早出林斸雲龍甲坼餐玉粉英侵¶
快嚼難勝口虛中得素心槎枒生肺腑胷次日淸陰¶
　　新茶¶
雨後驚雷莢吳興日鑄前一旗初展綠三沸了無烟¶
香色空諸藴詩文玅入禪楝花風外味難爲世人傳¶
　　香圓¶
佳實垂金斗圓圍匝玉盤扶枝連月滿摘葉帶霜寒¶
蠟鳳封條䕶氷&KR0094;絡&KR0224;看佳人惜纎指空自羡含酸¶
　　蜜團¶
品列餘甘外形居橘柚間玉灮黃珥潤香氣鬱金閒¶
<pb:KR4f0069_SBCK_023-51b>¶
兒女分爭閙姬人竊裹還野夫看一笑擬入洞庭山¶
　　佛手柑¶
閩甘來絕徼霜掌削千峰度嶺疑傳印拈花已樹宗¶
色香空觸&KR0036;聖果冺形容饞吻徒知渴金支潑茗濃¶
　　蜜羅柑¶
黃封南海至紫禁上元傳房重&KR0183;厓蜜秋殘摘瘴烟¶
霜刀飛片月金液響鳴泉聞有菴羅果清甘若箇先¶
　　獨囊蒜¶
胡地傳&KR0012;種奇苗冠五葷受辛中獨結解穢氣遙聞¶
鐵甕山形合仙書薤葉分五時衣自佩不奪麝氤氲¶
<pb:KR4f0069_SBCK_023-52a>¶
　　黃精¶
故人憐病起藥裹手題標每訝&KR0264;華髪何因斸雪苗¶
衰容&KR0326;久駐甘液潤中&KR1102;他日休糧去長鑱莫更腰¶
　　荸薺¶
登俎非佳果能消亦爽咽温中疑內熱利物可融堅¶
齒頰含宮脆汙泥滌滓鮮盤飱逢酒渴遇爾遂泠然¶
　　頻蒲果¶
東北稱佳果頻蒲品獨先林禽驚猥璅桃核愧纏綿¶
淡翠鬆無質微頳瑩更妍色香俱不著風味覺天然¶
　　沙果¶
<pb:KR4f0069_SBCK_023-52b>¶
沙果形相亞投瓊竝握瑜朱瑛規赤玉緗栗綻靑瓐¶
柰苑嗟殊品梨園讓摘腴分甘倘堪致何用更懐珠¶
　　蒲桃¶
蒲桃西域種佳品比伊涼映日晶熒白迎秋冷淡香¶
淸甘嗤馬乳滴翠潤阿房何用釀爲酒方能醉渴&KR0423;¶
　　任丘桃¶
山桃魁衆實小者尙如拳但噉休懷核爲豪勝得仙¶
兒偷須莫問士殺覺猶賢願作任丘長千林種滿前¶
　　東光梨¶
東光仙吏好坐㗖滿林靑虛腕霜刀下餘津露顆零¶
<pb:KR4f0069_SBCK_023-53a>¶
澄鮮生玉腑縹緲望金莖爽口應多失君宜耐醉醒¶
　　靑州柿¶
殷紅朱杮美淸沁冷中焦華葢流寒液蜂脾過蜜饒¶
君遷形遜劣司馬渴應消贏得兒童閙氷霜索更驕¶
　　羊眼荳¶
采菽風林下相牽綠滿溪莢應連五羖種欲散千蹄¶
泣釡分頭爛懸藤入望迷淸齋堪飮噉藥裹漫籖題¶
　　龍爪蔥¶
靑蒨傳奇種春尖笑不如雨工涇女掐艸聖右軍書¶
薤露探珠得胡蕤攫電餘麻姑休狡獪指爪漫踟躇¶
<pb:KR4f0069_SBCK_023-53b>¶
　　龜脚菜¶
海錯登鮭菜腥風破甲聞預且升鮓葅元緒薦芳薰¶
魁瓦承趺小車螯斷足分五蔬多異品染指不如君¶
　　馬牙松¶
十八公諸子其如齒長何分房爭自落五粒未云多¶
流珀疑朱血含犀響玉珂從遊堪辟穀安事嚼鸞和¶
　　咏紫牡丹八韻¶
姚黃元有匹佳麗冠中州穠霧馡難歇玫瑰染欲流¶
蒲桃開錦幄茱帶惹香篝淸夢胭脂地相思蜀纈裘¶
嫣然眞絕代艶質故殊尤詞客來薇省邀驩駐棗驑¶
<pb:KR4f0069_SBCK_023-54a>¶
檀槽歌管亂閃電璅牕幽飛燕新粧在何人更倚樓¶
　　秋桺十二韻¶
　　　貽總&KR0641;學詩世父上海公有秋桺諸咏貽效¶
　　　爲十餘首叔王父節懿先生亦拈衰桺十韻¶
　　　其詩尙黏齋壁詩旣流麗字復遒&KR0442;撫今思¶
　　　昔此景難追敬和得十二韻¶
東山娛柱史羣從竹林遊老去攀條惜情多咏物愁¶
何堪如此樹無乃不宜秋露冷三更笛天涯獨客舟¶
那能怨搖落重復見風流世態猶靑眼騷人已白頭¶
感時絲觸緒縈影月當樓前正詩篇逸奇姿艸聖遒¶
<pb:KR4f0069_SBCK_023-54b>¶
綺言高落落波磔偃颼颼餘蔭誰相繼淸陰遂莫畱¶
徘徊故園廢惆悵昔賢休五桺門空在遺書爛漫收¶
　　芳樹六韻¶
芳樹靄阡阡春郊大道邊鳳城新雨後馬首落花前¶
油壁低行葢淸溪隱画船王孫遊女思寒食禁烟天¶
積翠山光嫵陰濃野色妍茂陵原上望何處不堪憐¶
　　瓶中牡丹¶
折得名花第一株穠芳寂寂小齋&KR0012;誰敎麗質藏金¶
屋不遣氷心映玉壺長伴高唫靑案冷何煩深院赤¶
欄扶夜分獨抱花枝宿消渴相如病未蘇¶
<pb:KR4f0069_SBCK_023-55a>¶
　　浪花二首¶
何處飛霙下急流霏霏亂落雪山頭將飄復墜看無¶
迹乍合還分散不畱日暖禹門千點濕雨餘巫峽一¶
春愁水仙拾得瓊瑤去十二珠簾卷未收¶
　　二¶
不見瑤枝水次栽但驚萬點蘂珠開因風忽起疑飛¶
絮帶雪遙看訝落梅灌漑不繁隨雨脚飄流到處滿¶
天涯封姨連夜催花放春色應&KR0264;灧澦堆¶
　　梅影¶
空庭地白淨無塵忽見橫斜下綠茵寂歷紗窗寒弄¶
<pb:KR4f0069_SBCK_023-55b>¶
色迷離紙帳暗生春淸溪終日流難盡明月黃昏似¶
有人幾度隔墻風動處所思端只在東鄰¶
　　梅風¶
婀娜南枝弄夕暉幽香遠送入重幃暗飄玉笛吹霜¶
斷遙帶江春度嶺㱕騷客過橋欹短笠美人踏月動¶
羅衣瑤華欲折無因寄花信先催一片飛¶
　　盆梅¶
一拳位置小羅浮石几移來景物幽細鳥上堦風動¶
蘂影蛾貼地月當頭氷心約束畱方寸玉案橫陳報¶
四愁坐起行吟堪繞樹美人何必入林遊¶
<pb:KR4f0069_SBCK_023-56a>¶
　瓶梅¶
銅瓶翡翠鷓鴣斑淸供幽香伴博山金剪雙來春色¶
&KR0856;氷心一片玉壺間畱燈長得看疎影&KR0264;水須防滴¶
小鬟自汲寒泉頻䕶凍隴頭融雪帶潺湲¶
　　春桺八首¶
落落疎星夜色昬月移新影下長門曉寒鶯谷樓㙜¶
靜日暖龍池雨雪渾不放飛花愁蕩子故教芳艸怨¶
王孫天涯到處生離恨豈獨深宮有淚痕¶
　　二¶
池塘新綠漲平川碧浪瀠&KR0737;拂綺筵爲愛春風常起¶
<pb:KR4f0069_SBCK_023-56b>¶
舞因貪纎月未成眠金消一縷嬌無力翠掃雙蛾淡¶
可憐試擬靑蔥諸玉樹長楊賦客在甘泉¶
　　三¶
紅亭阿嚲碧雲消錦䌫牽風送画橈靑海夜翻春水¶
曲黃河浪捲雪花潮紋波鴛渚烟如織氷泮鮫絲冷¶
似綃爲語廣陵隄上月漫將疎影倚吹簫¶
　　四¶
雲翹烟髩玉闌干掩映羅衫翠袖寛雪霽白睂臨鏡¶
出波橫靑眼隔簾看&KR0326;風燕舞山香落冐雨鶯聲水¶
調寒莫道帝城芳意早春光容易到長安¶
<pb:KR4f0069_SBCK_023-57a>¶
　　五¶
碧樹森森烏夜啼吳儂門外數行齊御溝夜靜春難¶
曉歌舞樓空月易低南浦綠波惟一色芳郊細雨不¶
沾衣東風盡日長安道爲送征人又向西¶
　　六¶
牧笛嗚嗚弄晚汀棲鴉櫛雨自梳翎淡烟籠月傳新¶
火纎露垂珠滴曉星遠塞色沉槍影綠新豐香撲酒¶
痕靑年年送客知何處不是長亭是短亭¶
　　七¶
吹綠條風上綺疏艸寒花暖影徐徐沿堤水濶新調¶
<pb:KR4f0069_SBCK_023-57b>¶
馬遶澗絲長夜&KR0224;魚喚渡欲迷靑雀舫憐香小駐碧¶
油車橫塘日暮無人見淸唱菱歌思有餘¶
　　八¶
芳潭弄影水淸空飮澗長橋落綵虹洗刷靑山飄過¶
雨招搖白鷺送歸風暗&KR0264;疎䕃畱行客淨捲游絲任¶
釣翁昨夜小池增鴨綠午橋芳艸夕陽籠¶
　　秋桺八首¶
江南江北盡堪悲隄上誰歌楊桺枝腰比休文何太¶
痩髩如潘令竟成絲折來羞贈離人手&KR0856;後難&KR0264;少¶
媍睂此日陽&KR0028;三叠後多應愁殺戍邊兒¶
<pb:KR4f0069_SBCK_023-58a>¶
　　二¶
烟靄依微曉乍淸朦朧殘月下江城露華高拂仙人¶
掌霜葉低翻游子旌細桺艸深何處壘長楊風急不¶
成聲柔枝可耐寒條冷雨泣花愁無限情¶
　　三¶
夕陽亭下艸連天短拂湖頭載酒船冷落隋堤虛夜¶
月荒蕪梁苑挂寒烟長條舊繫看花馬涼影新&KR0264;抱¶
葉蟬獨有柴桑門外樹五株蕭瑟尙依然¶
　　四¶
秋山歛黛鎖長蛾别院涼生罷綺羅翠袖不迷江浦¶
<pb:KR4f0069_SBCK_023-58b>¶
月綠蓑常捲洞庭波西風苑冷思眠甚南陌人稀奈¶
别何昔日韶華搖落盡空令客思歎蹉跎¶
　　五¶
雨穗風條宛委垂總無風雨易生悲寒鴉古渡行人¶
盡曉&KR0641;霜天落月時去日空憐花似雪愁人不耐雨¶
如絲樓頭莫遣憑凝望怕有鄰家短笛吹¶
　　六¶
寥落江頭冷翠微曙烟不碍衆星稀淒涼半入胡兒¶
笛掩映偏橫織女機素手折腰空試舞輕綃減帶不¶
勝衣風流囘首當年地白鴈霜天尙未㱕¶
<pb:KR4f0069_SBCK_023-59a>¶
　　七¶
長亭夾道綠初收一片傷心付陌頭賤妾生懀多薄¶
命贈人無計綰離愁疎林颺碧霜迷路隔水招涼月¶
滿樓驚見蒲姿易零落那教楚客不悲秋¶
　　八¶
寒風乍冷九河濵爲惜芳條更愴神少更幾何無奈¶
老樹猶如此可堪人子山短賦空哀怨洛下名妃委¶
路塵寂寞永豐坊畔立攀枝能不重沾巾¶
　　新桺¶
風鬟乍櫛淺垂鬈蹙損春愁画未全明綠薄勻螺黛¶
<pb:KR4f0069_SBCK_023-59b>¶
染淡黃新擘露分箋棲鴉殘帶初更月禁火寒拖一¶
縷烟惱亂美人幽睡起淸波嬌澀盻嫣然¶
　　次閨秀新桺韻¶
曾憶離人欲去時早鶯啼遍&KR0856;膓枝乍眠乍起禁偏¶
痩無雨無風弱更&KR0183;每到河橋傷遠别却隨烟艸亂¶
相思春光未老愁千縷羡殺吳&KR0094;漫吐絲¶
　附錄　從兄學博二高公長女名妙淸字雪軒能¶
　詩事親甚孝㱕國子生彭騫曾卽余表弟也雪軒¶
　病革遺語曰詩詞非閨閣中所宜不可流傳于外¶
　我&KR0174;悉焚之彭不忍棄撿遺帙僅存咏桺二詩附¶
<pb:KR4f0069_SBCK_023-60a>¶
　而傳之或海内詞人編之彤管焉　徐兆扈識¶
　徐妙淸　詠新桺　輕顰含怨寫靈芸淡掃新蛾¶
痩一分紫笛嫰寒吹暮雨紅亭小蝶舞春雲燕姬¶
　雙帶香初結&KR0094;妾三眠艸易焄應是陌頭多惹恨¶
　画睂夫壻故殷勤　鴨綠池塘艸正齊碧雲剪剪¶
　映長堤流澌破綠氷堪織梅乳含酸眼欲迷拾翠¶
　玉人矜鬭艸踏春倡女衒畱題風流才子章㙜畔¶
　&KR0138;唱靑靑黛已低¶
　秋桺¶
曾共棲烏宿白門西風憔悴别王孫千條明月淸商¶
<pb:KR4f0069_SBCK_023-60b>¶
曲一路朝霜子夜村何處斑鵻啼著曙經年驑馬去¶
平原生來不識臨岐恨未到津亭已&KR0856;魂¶
　　和王法曹阮亭秋桺四首¶
搖落江潭已&KR0856;魂不須攀折&KR0342;金門數行來鴈催寒¶
色一葉哀蟬掩露痕画&KR0641;空吟邀笛步白頭愁入浣¶
花村長條似否還依舊昔日靑靑可再論¶
　　二¶
離亭急管下朝霜弄霧梳烟掠野塘涼吹輕捐紈扇¶
月羅衣寒叠縷金箱不堪睂黛啼梁院只有腰肢殢¶
楚王腸&KR0856;少年行樂地東風繫馬鬭雞坊¶
<pb:KR4f0069_SBCK_023-61a>¶
　　三¶
汴水溝橫歇舞衣長楊宮廢舊遊非攀條客子情何¶
極詠絮佳人見亦稀玉露垂梢河北轉金飈入樹燕¶
西飛風流莫問當年事惆悵芳菲歲月違¶
　　四¶
三眠三起總堪憐榆火梨花憶禁烟蕩子中園猶鬱¶
鬱懷人遠道更綿綿最憐蹋臂深宮曲何似章㙜走¶
馬年珍重畱詩題舊帶花時重會洛城邊¶
　　潜夫先生移齋頭羅漢松銀杏各一本種之龍¶
　　　湫山寺各賦一詩¶
<pb:KR4f0069_SBCK_023-61b>¶
高人泉石逈淸安移植&KR0012;根托歲寒欲画奇姿倩&KR0330;¶
偃兼題巨筆倣宜官枝蟠僧臘冬春雪濤激龍湫日¶
夜湍我悟聲聞無半偈還來雙樹習澄觀¶
　　又¶
家園文木幾經春從此禪居可結鄰應笑爛銀誇素¶
質何如欄跡寫天眞先秋墜果甘分狖長夏淸陰喜¶
趂人莫向吳兒驕乞取霜林一任往來頻¶
(張無盡丞相咏銀杏有欄銀殻破琉璃明之句銀/杏一名鴨脚劉原父有葉如欄邊跡句/魏文求)¶
(鴨脚/子吳)¶
　　羅漢松¶
<pb:KR4f0069_SBCK_023-62a>¶
蟠枝移下鷲峰頭勁鬛鱗鱗舞翠虬葉近貝多長不¶
壞寒分祇樹幾經秋聲聞證入寒濤起諸漏空來午¶
蔭流&KR0856;盡根塵徵聖果荒山氷雪滿炎洲¶
　　戲和朗印上人咏松卵二首¶
萬歲靑虬孕育成馬牙隱鬛散蒼精抱枝鳳翼疑雌¶
伏帶子龍鱗感濕生日月二形林罅合雲霞百竅茗¶
烟橫爲君遍掃峰頭實荷擔㱕來五石輕¶
　　又¶
抱實含虛百子藏高巖雲雨混陰陽疾風驚墜危巢¶
破積雪纍垂玉甲張腹上夢生奇勢出山根珀迸澗¶
<pb:KR4f0069_SBCK_023-62b>¶
毛香知公不受秦封久恥雜桐輪宦寺&KR0342;¶
(啟禎之際天寧多詩僧秋岩朗印楚章諸公/皆以吟咏鳴是時胡職方震亨姚山人士麟)¶
(爲之主盟二先生厭平喜新創爲嗸牙詰屈/之調卽近體多爲蜂腰鶴&KR0176;藏頭歇後諸句)¶
(後進效之成風駸駸多不可句讀是時詩社/諸僧亦多彷彿其體頃朗公門人以其集見)¶
(示稍爲刪汰其中警句摘之附紀于此/紅/葉掃開炊茗竈白雲捲起看詩簾/小定入)¶
(床天散雨高吟落&KR0083;海生潮/有山必定思/攜&KR0282;無髮何勞更正冠/寒雨半罏茶小熟)¶
(晴霜滿壁粉新泥/紅葉浸溪然濕火白鷗/眠樹晒晴霜/鳥喧簷際僧將飯犬吠花陰)¶
(客乍/臨)¶
　　詠沈獻吉北山艸堂九松十首¶
　　　九松¶
<pb:KR4f0069_SBCK_023-63a>¶
古幹參差拂画墻九龍風雨欲飛翔高低黛色爭奇¶
秀日夜雲濤上鬱蒼洛社香山堪共老楚歌雷雨思¶
何長麟溪百里遥相憶爲寫虬姿寄艸堂¶
　　　菜伯¶
叢枝迸地入雲平風入枯鱗萬竅驚不爲千霄標總¶
翠却疑過雨拔金莖林蔬坼罅龍鬚出石液流膏虎¶
魄生我自菜根甘啖得長鑱無復訪黃精¶
　　　亭仲¶
千仞喬柯上紫㝠坐來空翠落危亭高踪霄漢攀難¶
及淸韻雲韶響莫停詎肯屈身埋澗壑寧將&KR0033;節忤¶
<pb:KR4f0069_SBCK_023-63b>¶
風霆山中倘許爲亭長日臥松根枕石聽¶
　　　手季¶
巨靈移岳散氤氲徙出徂徠帶指文半矗三尖成華¶
掌全開五朶削郇雲蒼髯倒磔含風雨古蘚流斑臥¶
鹿麕過客畱詩誰鉅手擘窠題破紫蜺雰¶
　　　傲五¶
兀突支撐碧落中平林萬木俯來空氣凌西洛頑夫¶
石梢拂南箕傲客風偃蹇靑雲甘自老相看白眼與¶
君同人間項領紛成態晚節氷霜獨見公¶
　　　危六¶
<pb:KR4f0069_SBCK_023-64a>¶
蟠根絕壑歷嶔﨑磵戸相扶鳥道危身致雲霄驚險¶
阻心同氷雪混喧卑懸厓倒影猿棲穩枕石流泉鶴¶
夢宜閱盡興衰幾人代風霜撑柱有誰知¶
　　　澗七¶
虬枝澗底自婆娑歷盡炎暄奈老何流水只宜高士¶
聽歲寒始覺故人多霜崩石骨成堅瘦膚裂雲根出¶
礧砢一壑一丘甘獨往風吹薜荔冷巖阿¶
　　　懶八¶
籍地淸陰覆碧龕蒼松枕谷自&KR0436;&KR0436;身同人桺眠還¶
起影似驪龍睡正酣苔徑艸茵隨偃仰風鱗雨鬛共¶
<pb:KR4f0069_SBCK_023-64b>¶
䰐鬖若非泉石容高臥懶較嵇生更不堪¶
　　　橫九¶
羣峰行徧下虛檐白石蒼烟曵匹縑墜子嶙峋喧雀¶
鼠古根墳起走蛇蚺頗妨俗轍煩&KR0326;駕不礙疎陰漫¶
捲簾九老未應公作殿臨風長嘯一掀髯¶
　　　補三¶
喬林摧挫出羣年誰豢龍雛石窟邊塡岳已平三甫¶
缺撑霄終破女媧天槖佗種後曾畱記摩頂僧來尙¶
及肩應是山靈知手植風雷長䕶綠連蜷¶
　　詠興善寺古栢幢二首¶
<pb:KR4f0069_SBCK_023-65a>¶
　　　興善禪院始于梁天監中千佛閣前古栢一¶
　　　枝頂垂華鬘如斗共目日栢毬今栢子蒼翠¶
　　　圓者漸叢挺而長余錫以嘉名爲古栢幢賦¶
　　　二詩咏之祈諸方印可焉¶
古栢參差紺殿開祗園何用問霜㙜珠垂梵葢蒼龍¶
抱翠挾圓光綠鳳來黛色干霄螺髻滿華鬘倒影石¶
幢&KR0326;諸方認取團圞話黃蘗無多倡試栽¶
　　二¶
蕭梁古院表遺踪鐵幹虬姿簇幾重香海擁潮蒼雪¶
下法輪垂蔭紫雲封檀欒靑映臨池竹摩頂寒分授¶
<pb:KR4f0069_SBCK_023-65b>¶
記松參取圓通無着意庭前栢子自蘢鬆¶
　　鴛鴦栗¶
秋林魁實墜寒塘縹蒂霜拳半已黃供出雕盤驚屬¶
玉剖來銀甲不分房紫衣綻月毛猶濕白露垂枝浴¶
竝香莫訝佳人籠翠袖暗將連璧擲檀郞¶
　　二¶
上林嘉實報秋暉魁占同房薦&KR0068;闈供向盤中猶共¶
宿擲來筵畔自雙飛瑤枝剖玉難分手湘釡浮金對¶
濕衣珍重佳人私裹贈合歡待擘細腰圍¶
　　獅頭柑¶
<pb:KR4f0069_SBCK_023-66a>¶
洞庭春色報霜遲香摘金倪上玉&KR1250;耏帶餘甘供師¶
利形傳元夕貢條支連蜷毛粟酸風起斑駁仙房脆¶
液滋久共木奴馴狎處辟邪端可療詩脾¶
　　虎刺¶
油碧層層剪綠沉幽巖高下自成林銀花䕶刺蜂房¶
遠恠石眠苔虎跡深低綴赤瑛懸百子長流蒼雪葢¶
重陰煩君位置倪迂画小景參差著短岑¶
　　榆&KR0079;(出山西乃榆樹所生菌也)¶
何曾累盡五葷捐參得雞蘇物外禪春浥淸涼㙜畔¶
雨氣蒸師利窟中烟肥肪半摘林成塞香脆生憎莢¶
<pb:KR4f0069_SBCK_023-66b>¶
似錢會取肉邊諸菜味利根應在齒牙前¶
　　雞㯶菜¶
碧雞峰下定眞如雞足山開出五蔬采擷箐&KR0400;啼曉¶
月流膏香&KR0090;浴淸渠易牙長笑腥無用德祖拈來肋¶
有餘莫恨夜郞天萬里菌英飽啖瘴消初¶
　　菱米¶
細腰生小楚江多嗜芰先生奈老何金粟曾分花作¶
鏡玉稉微粲采時歌虛傳白石炊丹鼎一任靑菰餉¶
綠蓑&KR0077;粒還堪餌沙&KR0641;胡麻從此謝仙娥¶
　　&KR0094;荳¶
<pb:KR4f0069_SBCK_023-67a>¶
櫻筍同時共點茶應輸風味野人家三眠節候炊靑¶
顆四月桑陰落紫花句就東阿推獨步粥成金谷識¶
豪華荷鋤辛苦休辭倦飽睡南山到日斜¶
　　桺絮¶
非花還似落花飛飄泊天涯竟不㱕遠道綿綿愁蕩¶
子游絲剪剪上春衣離亭藉艸重裀軟小雨沾泥積¶
翠微輕薄才人爭比擬謝娘風調見應稀¶
　　麥浪¶
&KR0094;月靑靑已及秋惠風鱗次拂平疇兩岐高下低還¶
起溝水東西去不流綠雪亂翻紅雨後晚香晴漲碧¶
<pb:KR4f0069_SBCK_023-67b>¶
雲頭漸漸莫向離宮望故國飄零到處愁¶
　　竹粉¶
斑龍解籜蛻新篁帶濕梨花映洗粧束素半圍靑玉¶
痩凝脂微點綠雲香渭川黛冷烟含露淇水人歸鬂¶
欲霜漫向楚天頻悵望啼痕損處淚成行¶
　　荷錢¶
榆莢肥時淥沼平田田江上不勝情泉流金埓靑&KR0138;¶
吐水貼銅溝綠始生作鏡菱花盈寸小雧裳仙袂六¶
銖輕碧筩豪客空畱飮姹女臨流數未明¶
　　二¶
<pb:KR4f0069_SBCK_023-68a>¶
江南春盡已田田鵝眼靑浮萬顆圓雪藕人過畱藻¶
鑑采蓮舟去墜花鈿山林買隱衣難製姹女臨波數¶
更妍願借十千賖綠蟻碧筩寧惜飮如泉¶
　　金剛拳¶
花魁霜實正輪囷綠雪炎天滿握春華掌仙人驚齲¶
齒巨霛阿母捧靑顰酸風透爪黃隨重陣雨連蜷赤¶
甲新渴睡四魔降未得纍垂壓折幾枝頻¶
　　狀元紅(閩中楓香驛荔枝名狀元紅爲第一)¶
楓香佳實甲南州驛騎傳宣報殿頭上苑神仙辭嶺¶
嶠木天品格占風流分房絳雪明高掌冠玉朱衣照¶
<pb:KR4f0069_SBCK_023-68b>¶
画樓一飽瓊林多雨露承恩不羡賜緋遊¶
　　佛手柑¶
佳實傳柑下禁門閩鮮恰喜到江村拈來初果惟金¶
色授記兜羅憶奈園眞諦駢枝原不二妙香一指了¶
&KR0111;言聽鸝斗酒無消息參得詩禪印乳源¶
　　二¶
閩粤霜黃入貢遲賜來元夕近臣如金天仙掌寒同¶
削鳥爪麻姑擘自疑鼻觀先參香觸&KR0036;指輪久印蜜¶
多時維摩病榻非淸苦設供堪分啖辟支¶
　　書齋秋海棠¶
<pb:KR4f0069_SBCK_023-69a>¶
空齋人寂寂幽卉自參差似有含愁色嫣然悵所思¶
　　咏宋氏二喬菊花¶
明月霜天下西風憶美人祇應憐宋玉寂寞在東鄰¶
　　二¶
我是陶彭澤東籬把落英白衣空佇立不復賦閒情¶
　　三¶
明朝是重九雙帶換茱萸疑有離騷客嬋娟對女&KR0912;¶
　　四¶
黄紫紛交映離披白露中何如銅雀妓相向舞秋風¶
　　瓶中紅梅¶
<pb:KR4f0069_SBCK_023-69b>¶
朱萼初含乳檀心已送春淸影臨香案依依&KR0342;主人¶
　　瓶中紫牡丹三首¶
摘得名花至瓶中取次開寄言蜂與蝶容易莫頻來¶
　　二¶
棐几銅瓶濕閒看紫牡丹莫教遊冶客時近玉闌干¶
　　三¶
獨掩空齋坐天香擁座宜追歡豪飮事惆悵少年時¶
　　&KR0426;花口號¶
短髩蕭條甚那能上籜冠殷勤謝紅䄂猶作少年看¶
　　二¶
<pb:KR4f0069_SBCK_023-70a>¶
丸髻如螺小幽花更著&KR0426;空憐&KR0183;老意&KR0012;負惜花慙¶
　　瓶中萬壽菊¶
藥卉佳于菊叢㙜爛柘黃無因稱萬壽得致聖人&KR0342;¶
　　盆中秋海棠¶
幽艸栽罌缶嫣然穗一金遥憐故山下應滿北窗陰¶
　　盆橊¶
海橊數尺許漸覺過人長抱子如相&KR0442;含珠綻絳房¶
　　瓶中虞美人¶
瓶花紅婀娜似覺帶愁多春去&KR0028;何事虞兮奈若何¶
　　二¶
<pb:KR4f0069_SBCK_023-70b>¶
帶露尚含嬌如顰更疑哂此地若爲容紅顔爲君盡¶
　　三¶
攀折隨人手紅顔黯自傷憔悴春來意無因見楚王¶
　　水仙花¶
霜月下松牖夜分殘夢&KR0326;應憐山客臥獨對水仙開¶
　　研山盆梅¶
山郭寒應盡江春尚未來今年昨日至已見一枝開¶
　　庭中紫荆花¶
兄弟凋零盡荆花空自榮可憐枝上紫偏對小窗明¶
　　桂花¶
<pb:KR4f0069_SBCK_023-71a>¶
高臥小山下不知秋氣來西風香入牖知是木樨開¶
　　二¶
山館桂花&KR0036;尋香客自來呼童掃黃雪家釀待君開¶
　　三¶
當戸月華白倚闌秋思來濃香滿衣袂不覺桂花開¶
　　四¶
把卷桂叢下抛書夢欲來廣寒三萬樹一一爲誰開¶
　　五¶
桂樹高百尺試折一枝來昨夜月輪滿山河影上開¶
　　杏子¶
<pb:KR4f0069_SBCK_023-71b>¶
杏實甘于酪丹漿濺齒寒林風吹果墜早已鳥&KR1335;殘¶
　　瓶桂¶
荷芰香殘霜滿林百花零落送秋隂獨憐幽桂偏遲¶
&KR0036;寂寞山窗伴苦吟¶
　　窗前紅梅¶
曾向新寒探早梅一枝未放小春回只今紙帳空齋¶
畔獨有紅梅冐雪開¶
　　落花¶
小閣微風燕子斜曉寒紅日上窗紗捲簾睡起憑闌¶
坐閒看山童掃落花¶
<pb:KR4f0069_SBCK_023-72a>¶
　　瓶花口號¶
空齋綠樹冐檐牙疑是深村野老家莫笑無錢買園¶
圃案頭瓶有四時花¶
　　雨中玉蘭花¶
庭院深沉墜海紅玉蘭花下坐春風年年花&KR0036;逢寒¶
食無限新愁細雨中¶
　　珠蘭¶
呼童斸取紫琅玕種得名花怯早寒㩦杖蒼苔扶&KR0282;¶
齒自將重幕䕶珠蘭¶
　　瓶花¶
<pb:KR4f0069_SBCK_023-72b>¶
小窗寂寂䕶花鈴蜂蝶尋香觸紙屏貯得茅簷三月¶
雨玉壷&KR0264;入硯頭缾¶
　　茉莉花¶
茉莉花開暑欲流家家&KR0233;雪淡于秋遙知榕葉成陰¶
處素面蠻&KR0078;插滿頭¶
　　瓶中紫牡丹¶
數朶妖姿&KR0233;欲流穠香惹得此身浮花枝不信能消¶
恨吹送東風一夜愁¶
　　二¶
天香國色爲誰栽蜂蝶紛紛逐影來惟有多情紅袖¶
<pb:KR4f0069_SBCK_023-73a>¶
在玉壷相向獨徘徊¶
　　三¶
名花脉脉似&KR0111;情那識春愁觸處生便向藥爐禪榻¶
畔也應記得髩&KR0107;橫¶
　　和李山甫詠桺十首¶
幾度津橋與灞橋消魂痩損舞人腰離亭不肯憐攀¶
折減盡東風萬萬條¶
　　二¶
綠暗紅亭咫尺迷漫天飛絮撲征蹄浮萍踪跡無消¶
息陌上空隨濁水泥¶
<pb:KR4f0069_SBCK_023-73b>¶
　　三¶
&KR0138;落梅花便巳新深閨猶是不知春朝來小立空凝¶
望未掃長蛾待画人¶
　　四¶
蜂黃蝶粉總&KR0028;情誰復章㙜憶小名最是不禁憔悴¶
處日高風定一聲鶯¶
　　五¶
冷落今春卻似秋未過寒食已先愁靑靑無復&KR0028;春¶
草故惹飛花出御溝¶
　　六¶
<pb:KR4f0069_SBCK_023-74a>¶
春城掩映出樓㙜不放閒愁入院來只爲情人離别¶
苦勞勞亭畔莫教栽¶
　　七¶
長楊風靜故垂垂翠黛含情不自持况復江南望江¶
北曉風&KR0714;月半如規¶
　　八¶
野花無主亦無名濃綠河梁各繫情總是春歸聽不¶
得伯勞飛去别枝鳴¶
　　九¶
氷泮榆&KR0028;桺未絲殷勤&KR0423;笛隴頭吹西風莫帶邊愁¶
<pb:KR4f0069_SBCK_023-74b>¶
至連日深閨嬾画睂¶
　　十¶
霜落曾隨塞草枯東風依舊拂平蕪春衣未寄砧聲¶
起腸&KR0856;銀床舊鹿盧¶
　　牡丹詞十首彷李太白淸平調¶
穠芳漠漠殿春風無限銷魂一笑中惹盡閒愁君不¶
見朱闌倚徧玉樓東¶
　　二¶
東風嬌艶一枝春國色天香自有眞十二樓㙜紅粉¶
盡嫣然愁殺看花人¶
<pb:KR4f0069_SBCK_023-75a>¶
　　三¶
曲檻春光滿上闌錦圍綉幕不知寒人間多少閒蜂¶
蝶一任東風次第看¶
　　四¶
麗質天然見太眞花穠玉艶不勝春幽香應過昏黃¶
月不是花神是洛神¶
　　五¶
紅玉雕闌十二重仙人樓閣倚芙蓉曉風簾幙無人¶
見應在巫山第一峰¶
　　六¶
<pb:KR4f0069_SBCK_023-75b>¶
深宮絶代掩蛾睂天上人間枉夢思不是倚闌人一¶
顧傾城那得有人知¶
　　七¶
輕雲微雨浣花天淡掃蛾睂分外妍自有濃香惹衣¶
袂水沉未炷博山烟¶
　　八¶
修蛾不動歛脣朱玉管聲圓字字珠可惜良宵奈何¶
夜合歡花底獨躊躇¶
　　九¶
閒庭白日轉游絲薄醉佳人午睡時好下流蘇雙斗¶
<pb:KR4f0069_SBCK_023-76a>¶
帳莫教紅雨濕臙脂¶
　　十¶
紅塵京洛魏姚家鎭重東風冠物華試近屏山見容¶
髩人間那更有名花¶
　　和錢象先茉莉曲十首¶
桄榔樹暗鷓鴣啼茉莉花開香滿谿蠻娘蛋婦髻如¶
雪笑殺吳儂水木樨¶
　　二¶
甌外溪山到處開荔枝紅後雪成堆仙霞嶺下裝花¶
擔&KR0033;過江郞山後來¶
<pb:KR4f0069_SBCK_023-76b>¶
　　三¶
三衢木本大如拳榦老皮皴迸石穿吳市雪霜禁未¶
得避寒莫出禁烟前¶
　　四¶
鄱湖湖口浪拍天章江三板載花&KR0179;小姑山頭神女¶
廟幡挂紅鞋賽去年¶
　　五¶
斑竹屏風屈曲廊千盆茉莉繞山塘買花莫泊閶門¶
下盪槳半塘花市&KR0342;¶
　　六¶
<pb:KR4f0069_SBCK_023-77a>¶
雨過黃梅雪滿窠兒郞不惜費錢多翻心扁髻鏡面¶
導個個攅毬玉一窩¶
　　七¶
麥柴作串貫成條賣花雙鴉束素腰湘竹簾開爭鬭¶
入娘正梳頭貼翠翹¶
　　八¶
秀州傻&KR0641;愛簮花荷葉單裙髻半髽瓶空買米且莫¶
顧只問花郞花肯賖¶
　　九¶
鬱&KR0012;㙜畔種花師茉莉栽秧五月時江南冶女千錢¶
<pb:KR4f0069_SBCK_023-77b>¶
買章貢人家編作籬¶
　　十¶
戰爭久&KR0856;海南天一本閩花價十千學得閩天分剪¶
法衣花食卉彀年年¶
　　折海棠¶
季家西府裊垂垂殊覺河南減艶姿飛燕玉環相對¶
較睡痕深淺費尋思¶
　　　　　　　　　　　　　　　甥徐兆扈¶
　　　　　　　　　　　　　　　　徐景穆¶
　　　　　　　　　　　　　　　男彭騫曾¶
<pb:KR4f0069_SBCK_023-78a>¶
