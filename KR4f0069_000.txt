# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:33.970916
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB08n0669-000茗齋集-傳.
<pb:KR4f0069_SBCK_000-1a>¶
　　彭孫貽傳　新城王士禎阮亭撰¶
彭孫貽字仲謀號羿仁太㒒公期生次子㓜頴異于書一覽輒¶
記與兄孫求有機雲之譽公博聞才辨五試咸冠軍以是名噪¶
一時啔禎間三呉雲間倡文社四方主壇坫者重公名數邀公¶
執牛耳公謝勿往壬午試鎻闈分校司理雲間陳公子龍得公¶
卷奇其才薦之主司已擬元乃以病不克竣試撤棘陳公謂鹽¶
令劉公堯珍曰恨彭生不得出吾門吾雖不及歐陽此子實不¶
愧子瞻也公感陳知己遂稱及門後陳公以義全而公终隱人¶
稱公為不負所知也次年以明經首㧞于两浙當太㒒公變于¶
章江公間闗兵燹徒跣號泣冒白刃以求太㒒公遺骨精誠所¶
<pb:KR4f0069_SBCK_000-1b>¶
感遂有江右義故負骸送歸亦天所以憫公之孝思也嗣是杜¶
門奉母終身布衣蔬食當道有重其才勸之出者公謝弗應雖¶
負文名亦節義自許不妄交逰人咸服其深識又未嘗髙自標¶
置有求其文者悉與之邑中碑銘記頌皆出其手生平憤懣悒¶
欝悉寓之詩故為詩益工間有倡和會邑令奉部檄修邑乘因¶
聘公及童公伯㫋咸辭再三勿得遂與廣搜博考精晰詳贍書¶
垂成而公以疾不起臨卒無他言唯曰我所以不即從太㒒死¶
者以母老兄疾耳今不得终奉養存沒兩負有愧我二弟逺矣¶
公之二弟麐孫子羽皆以死殉父難者也䘚年五十有九門人¶
私謚為孝介先生公于書自經史百家下至氏族方技釋老稗¶
<pb:KR4f0069_SBCK_000-2a>¶
乘之書靡不畢究且手摘録之為文皆有灋于詩則上自漢魏¶
六朝三唐宋元以迄明之何李七子無體不偹亦無不逼似小¶
詞樂府亦無不與秦栁並驅争衡者抱竒不遇賫志以殁世痛¶
惜之適朝廷徴名儒姚江黄太沖先生纂絹明史黄不起而以¶
公之流冦志上之遂付史館則公之書亦見用于世矣所著有¶
茗齋詩文集流冦志詩餘樂府百花詩并襍著若干卷¶
<pb:KR4f0069_SBCK_000-2b>¶
#+PROPERTY: JUAN 0
#+PROPERTY: FILE SB08n0669-000茗齋集-叙.
<pb:KR4f0069_SBCK_000-3a>¶
茗齋百花詩自敘¶
詠物詩作者勿道然三百篇托物比興往往而工漢¶
詩尙矣班姬團扇中郎翠鳥恒與十九首竝垂詩何¶
嘗廢賦物邪齊梁賦詠繁多靡不足述葢詠物者如¶
構淩雲㙜棟桷榱題俾銖兩悉敵微風動搖翩然欲¶
飛斯工妙之極則矣苟非該洽觸管欲流能入妙乎¶
顏光祿之藻繢亦未易也閒牕每遇名花必有題品¶
瑣及一卉一草英華可悅咸賞目之歷年彚之得一¶
百數十餘首盡花之觀矣嘗觀唐人詠花無過五言¶
而七言多見之絶句當日名流所製度爲樂府新聲¶
<pb:KR4f0069_SBCK_000-3b>¶
以媚梨園子弟旗亭歌伎耳未極賦物之致也宋元¶
名公景文永叔山谷子瞻佳句時時秀出全製未遒¶
誠齋後山陋矣和靖梅花足以軼羣本朝季廸駸駸¶
上之爲詠花冠何媿焉或謂昌谷之詩必畱連於花¶
草蜂蝶識者知其不逺然以銕石之廣平梅花一賦¶
綺艶幾不自持何必遂減其價邪苟能銕石其心卽¶
無廢花鳥蜂蝶其詞亦可也存之者庶以自懴云爾¶
　　　　　　　海鹽彭孫貽羿仁氏題¶
#+PROPERTY: JUAN 0
#+PROPERTY: FILE SB08n0669-000茗齋集-序.
<pb:KR4f0069_SBCK_000-4a>¶
嶺上唫序¶
嶺唫者何鳴悲也楚大夫曰悲哉䆋之為氣也登山臨永¶
将歸夫履嵁巖凌灝漫騷人激楚多不哀以欷無戚成歎矧貽¶
者乎南條以南為江者三為嶺者五江之右其浸有蠡焉粤之¶
隂其屏始䖍焉䖍則嶺之門蠡乃江之帶也長波淫霧古稱天¶
險乗傳車曳逰屧者可以驛梯之杭航之今破其險剗山夷壑¶
在昔賔賔一先生之郷恵者握經魯者秉来今刀之砧之以魚¶
以肉僅而逸扵網者伏處豊林下匿不出聲固已使龍為蛇使¶
虎為䑕而通都之上皆屬鞬者幷尾者貊面鳥言獸皮而狼視¶
者斯豈方趾含血者所逰乎見似人者而喜矣南方不可乆居¶
<pb:KR4f0069_SBCK_000-4b>¶
宋子亦嘗言之側聞諸古矣詩而史者莫甫若其過之顛隮亦¶
莫甫若也然杜陵一老所至築草堂以客之行在在也麻鞋進¶
而拾遺退也甫豈窮乎哉自我不見扵今三年貽懷先臣之怨¶
焉且不得全歸魯公瓜髪僅抱綿上餘灰跣而徃號而歸南州¶
髙士亦無遺之絮者行乎猩狐豺狼之郷見人則屏道左匿形¶
聲久廢櫛沐靣垢髹黒類&KR0238;身吞炭焉昌黎曰物不得其平則¶
鳴若貽也孰使之其在䖍也僕夫告貽曰嶺之隂有善唫者焉¶
跳跳跳跳引臂為經騰山如林歗扵幽篁杳不見天使夫聞者¶
涙集聴之膓㫁夫子識之彼何為者邪噫嘻悲哉殆猿也夫殆¶
猿也夫貽之唫近之笑已丑長至彭孫貽書扵毘陵舟次¶
#+PROPERTY: JUAN 0
#+PROPERTY: FILE SB08n0669-000茗齋集-目録.
<pb:KR4f0069_SBCK_000-5a>¶
茗齋百花詩目錄¶
　牡丹四首　竝頭牡丹¶
　黃牡丹　紫牡丹二首¶
　綠牡丹　墨牡丹¶
　白牡丹二首　紅牡丹¶
　芍藥　海棠¶
　白海棠二首　垂絲海棠二首¶
　鐵梗海棠　薔薇¶
　黃薔薇二首　白薔薇¶
　蘇州薔薇　佛見笑¶
<pb:KR4f0069_SBCK_000-5b>¶
　　十姊妹花二首　月月紅二首¶
　　玫瑰花　酴醿花¶
　　木香花　瑞香花¶
　　黃棣棠　桃花¶
　　絳桃花　碧桃花¶
　　人面桃花　夾竹桃二首¶
　　杏花　牆頭杏花¶
　　李花　梨花¶
　　櫻桃花　郁李花¶
　　木筆花　玉蘭花¶
<pb:KR4f0069_SBCK_000-6a>¶
　　繡毬花　紫荆花¶
　　朱槿花　佛桑花¶
　　薝蔔花　八仙花¶
　　桺花　菜花¶
　　諸葛菜花　紫藤花¶
　　凌霄花　錦帶花¶
　　金雀花　蝴蝶花二首¶
　　紫蝴蝶花　白蝴蝶花¶
　　秋蝴諜花　西施夢¶
　　杜鵑花二首　雞嗉牡丹¶
<pb:KR4f0069_SBCK_000-6b>¶
　　桺穿魚　剪春羅¶
　　剪秋紗　山丹¶
　　銀丹　蜜丹¶
　　夜合花　丁香花¶
　　丁東花　紅荳䓻花¶
　　虞美人花　&KR0902;粟花二首¶
　　翠鴛鴦　僧鞋菊¶
　　美人蕉　纏枝牡丹¶
　　玉攅梅　鐵線蓮花¶
　　老少年　秋色¶
<pb:KR4f0069_SBCK_000-7a>¶
　漢宮秋　錦纏頭¶
　鴈來紅　雞冠花¶
　矮雞冠花　纓絡雞冠¶
　五色雞冠　黃雞冠¶
　銀紅雞冠　鳳仙花¶
　蜀葵　墨葵¶
　錦葵　向日葵¶
　一丈紅　秋葵¶
　金絲桃二首　望江南¶
　金絲梅　金線桺¶
<pb:KR4f0069_SBCK_000-7b>¶
　野薔薇　紫鈴花¶
　茵蔯花　蕎麥花¶
　刺桐花　萱花¶
　金萱花　石榴花¶
　白榴花　粉紅石榴花¶
　玉芙蓉　紫薇花¶
　蓮花　白蓮花¶
　竝蒂蓮花　蘭花三首¶
　竝蒂蘭花二首　紅蘭花二首¶
　石氏紅蘭　幽蘭¶
<pb:KR4f0069_SBCK_000-8a>¶
　　夏蘭　風蘭¶
　　珠蘭　茉莉花¶
　　素馨花　玉簮花¶
　　紫玉簮花　棠梨花¶
　　桐花　松花¶
　　㯶櫚花　百合花¶
　　牽牛花　小靑花¶
　　紫茉莉花　水木犀¶
　　金蓮寶相　金燈籠花¶
　　秋海棠二首　十樣錦¶
<pb:KR4f0069_SBCK_000-8b>¶
　　千日紅　金錢花二首¶
　　菖蒲花　吉祥艸花¶
　　橘花　橙花¶
　　桂花　菊花二首¶
　　紅菊花　紫菊花¶
　　粉褒姒　二喬菊花¶
　　二色西施　月下西施¶
　　醉楊妃　萬壽菊¶
　　長春菊　番菊¶
　　石菊　翠菊¶
<pb:KR4f0069_SBCK_000-9a>¶
　　翠梅　菱花¶
　　蘆花　蓼花¶
　　荳花　麥花¶
　　稻花　木棉花¶
　　紅木棉花　山茶花¶
　　滇茶花　茗花¶
　　山&KR0552;花　水仙花二首¶
　　梅花二首　紅梅二首¶
　　綠萼梅二首　蠟梅二首¶
　　竝蒂菊花　菊花¶
<pb:KR4f0069_SBCK_000-9b>¶
　十月梅花　梅花十律同吳二仲木¶
　　次僧巢友韻　咏俞虹攄園亭竝蒂牡¶
　　丹二首　元對軒黃牡丹次韻¶
　聚順堂紫牡丹次韻　紫牡丹二首¶
　綠牡丹二首　楊妃吐舌¶
　黃荷花二首　七月桂花¶
　舟中瓶花(以下附錄)蒔菊四首¶
　盆中綠萼　秋海棠¶
　咏珠蘭四首次羡門韻　敷文研山紅紫牡丹種¶
　　甚佳各賦一詩　一徑園牡丹¶
<pb:KR4f0069_SBCK_000-10a>¶
　　羡門弟庭前紫牡丹　春艸¶
　　朱櫻　靑梅¶
　　𧖟荳莢　新筍¶
　　新茶　香圓¶
　　蜜團　佛手柑¶
　　蜜羅柑　獨囊蒜¶
　　黃精　荸薺¶
　　頻蒲果　沙果¶
　　蒲桃　任丘桃¶
　　東光梨　靑州柿¶
<pb:KR4f0069_SBCK_000-10b>¶
　羊眼荳　龍爪蔥¶
　龜脚菜　馬牙松¶
　咏紫牡丹八韻　秋桺十二韻¶
　芳樹六韻　瓶中牡丹¶
　浪花二首　梅影¶
　梅風　盆梅¶
　瓶梅　春桺八首¶
　秋桺八首　新桺¶
　次閨秀新桺韻　秋桺¶
　和王法曹阮亭秋桺四首¶
<pb:KR4f0069_SBCK_000-11a>¶
　濳夫先生移齋頭羅漢松銀杏各一本種之龍湫¶
　　山寺各賦一詩　羅漢松¶
　戲和朗印上人咏松卵二首¶
　咏沈獻吉北山艸堂九松十首¶
　咏興善寺古栢幢二首　鴛鴦栗二首¶
　獅頭柑　虎刺¶
　榆肉　雞㯶菜¶
　菱米　𧖟荳¶
　桺絮　麥浪¶
　竹粉　荷錢二首¶
<pb:KR4f0069_SBCK_000-11b>¶
　　金剛拳　狀元紅¶
　　佛手柑二首　書齋秋海棠¶
　　咏宋氏二喬菊花四首　瓶中紅梅¶
　　瓶中紫牡丹三首　簪花口號二首¶
　　瓶中萬壽菊　盆中秋海棠¶
　　盆橊　瓶中虞美人三首¶
　　水仙花　研山盆梅¶
　　庭中紫荆花　桂花五首¶
　　杏子　瓶桂¶
　　窗前紅梅　落花¶
<pb:KR4f0069_SBCK_000-12a>¶
　　瓶花口號　雨中玉蘭花¶
　　珠蘭　瓶花¶
　　茉莉花　瓶中紫牡丹三首¶
　　和李山甫咏桺十首　牡丹詞十首彷李太白¶
　　　淸平調　和錢象先茉莉曲十首¶
　　折海棠¶
<pb:KR4f0069_SBCK_000-12b>¶
#+PROPERTY: JUAN 0
#+PROPERTY: FILE SB08n0669-000茗齋集-补遺.
<pb:KR4f0069_SBCK_000-13a>¶
茗齋集五言古𥙷遺¶
　　　　　　　　　　　　　　　淮南彭孫貽¶
　　題瞿庵璧¶
上人築精舍于城之北澨地不盈數趾室無十笏寛云何去廣¶
衆而就此岑寂師云僧何心偶来此幽閴我聞大覺者胸有常¶
寂鏡耳輪接億聲如風過萬籟風過籟亦息了不留一響若欲¶
避囂去心不能忘囂雖在鼻觀中耳作車馬喧雖己靣璧久背¶
若鴉雀鳴師聞既㣲笑良之為余言欲言既忘言兹理余為陳¶
師無避囂心亦無愛寂想若云此寂地此豈無囂者焉啼風動¶
<pb:KR4f0069_SBCK_000-13b>¶
樹跳魚躍蛤聲落葉如人行種種不能息皆有紛囂音若云畏¶
彼囂我有大寂處疾雷漂華山塞耳根不聞烈火燒大地目閉¶
無一見湛然常在心随地無不可况我身己幻聊復寄此居既¶
巳作幻觀亦復任諸有在昔瞿曇氏稱為釋氏師大道無一有¶
無有即無佛無佛佛非無無無佛自在指身即見佛指庵佛亦¶
存名之曰瞿庵庵為小歇腳我為天&KR1355;廬庵還托我宿無我亦¶
無庵乃入非想地此理我難陳以問瞿上人¶
　　偶述¶
誕維　熹廟末孽豎群跳踼維　里穆高居端冕以垂纊婦寺¶
<pb:KR4f0069_SBCK_000-14a>¶
&KR0742;國命諍臣死椎榜神都嘯狐鼠白日風霾漲鼎成龍上升腐¶
鼠氣凋䘮　今皇握太阿魁柄無旁向大懟伏斧鑕妖麽經亭¶
桁罪人赫斯得其黨盡流放一雪四海僨國典亦云暢　我皇¶
誠英武超邁三五上太史侍講筵平臺召卿相黄扉無留㫖明¶
㫁靡不仰邇者諸臣工負國洵無狀鬻爵輦金錢藐不畏官謗¶
守令朘民膏吸之甘醢醤關中羣盗起饑民走芒碭兼之以歲¶
凶不雨天旱亢在彼泗上役二陵慟殘創逡廵六月期未克奏¶
平蕩側聞臺閣論謀國何踉蹡所争止黨同排擊無乃横　聖¶
明燭朋比盡謂其言誑㧞彼上書者置之天垣傍岩六不覊士¶
<pb:KR4f0069_SBCK_000-14b>¶
人咸畜非望撾鼓呌天閶摩牙摇唇吭無何胡馬入蔽天起塵¶
坱遇於束鹿野我師與打仗大星落幕府隕我國威壮歷下山¶
嵯峨血流濺坌盪鳴呼愍賢王被難同國殤勅下募諸軍司農¶
計惆悵公私跡如掃儲己空大倉　帝寵觀軍容錫馬反弓韔¶
中尉握虎符奴隷使諸将其軍盡剽畧猶縦萬虎狼下馬破壁¶
入鹵不留甕盎志婦縊後梁否則被滛掠夜聞邊馬嘶去若鳥¶
他嚮斬級盡居人糢糊首功賬朝奏夕論功封駁何敢抗幸彼¶
同野鷹飽即自飛颺江南民力竭蹙蹙愁沸湯稍喜禾麥熟暫¶
緩溝壑葬不軌伏莽間旦夕思走壙况此驕悍卒譁必千夫唱¶
<pb:KR4f0069_SBCK_000-15a>¶
丗事如亂麻憂惧何可量三年戍泗軍猶未罷乗障前車轍既¶
覆當事奚相忘北寺黨禍深南牙亂萌釀如天社稷福臣慮誠¶
過當虎林呉山青高牙新畫帳監司迎馬首大璫理兵餉偶聞¶
輟畊者耳語歎悽愴¶
　　勵志詩¶
我己飽孟粟婦可𧖟而衣哀此道呼者靣瘠垢則肥飼之無餘¶
糧泥中我式㣲丈夫若兩霜凛冽夫高飛曳𥚑傲不前干祿意¶
長違奈何乆蓬蒿棲室反伊威朂彼華盛莭樹績于常旂斵輪¶
脂其轂秣馬逰王畿亂離壮士奮竹帛乃相依㴱恥白首老蒲¶
<pb:KR4f0069_SBCK_000-15b>¶
伏挟筴歸¶
　　坐栁隂下¶
坐惜栁隂緑藉草成蕭㪚淺夏有殘鶯思春啼更緩意閒領山¶
水高屐無從嬾清泉沁我心對湖忘茗椀萍摇塔影香鷗眠漁¶
話欵空山響人語以竹為簧管衣積數寸雲雖塵不忍澣吟歇¶
鳥和之寫苔箋亦滿湖日暄於月松圓自成繖¶
<pb:KR4f0069_SBCK_000-16a>¶
茗齋集七言古𥙷遺¶
　　　　　　　　　　　　　　淮南彭孫貽¶
　　下邳謡¶
下邳刺史不畏㓂親率民兵坐䑓堠手挽强弓大羽箭登陴射¶
㓂猶獵獸叠發叠殪賊號弓壁上驩呼晝譁釦紅夷大礟驅豐¶
隆血飛花兩成落紅百金死士夜焚寨角㧞如蒿與蓬積屍浸¶
壕壕水竭萬髑髏眠俱辮髮君不見郯城日落鳴胡矟胡兒聚¶
哭䭾屍墝梵書膜拜泣遺骨華幢綉帗鳴金鐃名城萬雉䑓隍¶
髙聞茄&KR3119;徃乗風逃黄金艾綬半屠伯屠民何勇逃何疾㓂来¶
<pb:KR4f0069_SBCK_000-16b>¶
尚可官殺我遇㓂如鼠酷如虎下邳岌立真長城殺胡何異焚¶
鼯鼪睢寕知縣更雄健百死士隨渡河戦黄河水急蹬跳登岸¶
躍水撲賊賊營亂¶
　　楚烟曲¶
行雲躑躅聞歌熟一字情飛絲為續定入今宵客夢圓耐人此¶
别相思足清曥甜轉波控燭檀扇𫾣廽雙屬王将春贈花花不¶
欲楚烟片片縈腸曲¶
　　胡無人行¶
呼邪之南火山之下黑雕擊人狼噉馬長箭百尺弓漢兵蹈飄¶
<pb:KR4f0069_SBCK_000-17a>¶
風椎結駢首頭飛草中臠閼氏屠休屠馬飢不得食肉爛天山¶
枯火燒幕南幕黄蒿半天落刲奠羊青冡壮士醉眠枕新骼蘓¶
武廟前胡鬼啾啾夷祅迷人提髑髏徒兒&KR1196;罵李陵碑頭沙燐¶
燐火星星撑犁人絶刀繡青瀚海為田井字耕将軍閒踘蹴振¶
旅朝王庭車載百萬級堆與龍平歸携枸醬桃花瓶宛王頭苦¶
咋犬形腊之斗血斗八升上殿拜天子陞階賜納陛卿為執金¶
吾陛下三萬歲¶
　　輕簿篇¶
輕簿誰家兒犁眉玊靣驄倒騎挟二金九弹野萑翻身正落平¶
<pb:KR4f0069_SBCK_000-17b>¶
陵鴟暫出青樓戯晝漏盡不返金吾夜禁寕憂晚千觴縱飲常¶
罵坐百萬輸錢任傾囤兄事霍家奴弟呼董君偃朱顔年少共¶
臂鷹傅粉妖童行射犬通籍何曾知半字曵𥚑長得連諸畹長¶
安到處識姓名干謁紛紜公與卿却笑公孫不觧事脱粟故交¶
宜見輕¶
<pb:KR4f0069_SBCK_000-18a>¶
茗齋集五言律𥙷遺¶
　　　　　　　　　　　　　　淮南彭孫貽¶
　　霧中望硤石¶
野寺鐘聲裹溟𪷟過硤川河流穿樹影山色抱人烟薄霧晨雞¶
濕低篷細雨眠蕭條人意冷竹木較猶賢¶
　　禮雷峰廢㙮¶
耐閒捜古徑躭癖餉斜陽破衲因苔秀新雲出瓦香樹枯僧入¶
定藤老客連床惟有松闗月為燈供上方¶
　　晚坐放鶴亭¶
<pb:KR4f0069_SBCK_000-18b>¶
開林秋一片刺棹月同彎水意雲清切逰踪鶴徃還細風醒鳥¶
語竒石壽松顔籍草相扶去㝷僧伴暮山¶
　　髙麗寺¶
古苔荒刹緑壞殿鴿巢冝舊缽孤明月新蛙唪廢池木魚枯響¶
寂石像茵衣垂山鬼俱檀越幽燈供雪眉¶
　　種花¶
春較花深淺清寒其奈何愛香人惜甚㺯影月為多倚竹同籬¶
護驚鈴誤鳥過清晨長自灌消得費閒哦¶
　　越中逢王介人¶
<pb:KR4f0069_SBCK_000-19a>¶
人亦衝寒至梅花始不竒㑺看山不厭澹與雪祠宜名理詼諧¶
合書嚢秘本私夜窓分佛火客雨共題詩¶
　　陽和書院¶
仄磵廻廊入孤䑓短棧偏苔文留古迹山誌重名賢散歩招堪¶
隱蔵書蠧亦仙森然松檜老不朽在雲烟¶
　　二¶
鑿翠成新築穿林更閉關古梅開向背亂石砌廽環小逕千枚¶
竹虗堂四面山坐看雲氣出知己俯烟寰¶
　　店雪¶
<pb:KR4f0069_SBCK_000-19b>¶
下馬團罏火窺槽問酒棚倦逰灰燭跃殘臘㫁觚稜旅况輪過¶
腹江行帶續繩荒雞官路白凍咽下聞聲¶
　　臨平道上夜行¶
夜過臨平道殘星在淺沙篷身香竹箬𬒳脚絮蘆花心事萍無¶
定歸舟日到家䔥晨畏行役客子耐天涯¶
　　𥘉春海上次韻¶
雨歇晴鳩語芳郊囀更新燒㾗青野火日脚抱山巾捎網漁歸¶
市沿隄栁趂人壚頭各努力社䰟不留春¶
　　二¶
<pb:KR4f0069_SBCK_000-20a>¶
出郭不盈野芒鞵信所如潮末僧飰後鳥下夕舂初人澹同山¶
遠春濃得雨餘荒寮塵滿壁掃石句重書¶
　　㝷梅¶
嵅晚空相憶春逰慰落梅却宜㝷侣卧不為棤香束坐石寒三¶
個孤吟繞百廽髙情忍羣艷澹立照苔莓¶
　　舟雨¶
野岸㣲風濕蒲帆細雨濃春隂花事簿社屋燕泥鬆危堰梁欹¶
月深村犬䕶舂溪聲喧一片麥澗㵼寒淙¶
　　飲城南王氏别墅紅白桃花下¶
<pb:KR4f0069_SBCK_000-20b>¶
㝷芳成淺醉趂水歩潺湲桃塢能燒兩荷錢費買山蝶驚花一¶
陣雲占竹三間何忍醒歸去徐行索句還¶
　　飲蔡園¶
隣圃増間態餘春亂衆芳薔薇生酒艶梅乳歛茶香煑豆添幽¶
事辭燈譲月光門人扶屐返何啻醉潯陽¶
　　花講寺¶
非兩湖全緑當天月一㾗草柔春耳耳塔逈石言言花市香俱¶
賤山家犬不村飰僧錢施盡典鶴具壺樽¶
　　集盛氏莊觀伎¶
<pb:KR4f0069_SBCK_000-21a>¶
列座飛觴緩當筵歛盻斜萼餘憎㺯月春去怨為花淡雅人冝¶
雪幽閑句遶霞相逢堪贈藥隔水是兒家¶
　　春盡晚歸¶
昏鴉先晩宿野屐送春歸士俗蘭為瘦山多遁亦肥殘花飄鄂¶
不孤憤續韓非望帝三更涙荒茅未可依¶
　　二¶
避俗惟髙枕酣眠代百逰賦羞投佝監隱不衒羊裘買棹㝷銷¶
夏張屏對武秋手談终幾局春已去西樓¶
　　舟曉¶
<pb:KR4f0069_SBCK_000-21b>¶
肅客来檣燕汀花布席邀睡烟輕曉夢晴水映紅橈𧖟月三眠¶
柳梅天両熟笛圖成雪片片畫我在山椒¶
　　二¶
竹篷輕過箬風細亦飄颺泉減茶增竈花貧蝶訴荒小冠𥘉製¶
籜野葛可縫裳歸去枌榆社行藏問子將¶
　　偶集¶
偶来成一笑命酒得三升春懶冝人傲鐘寒覺兩増雞聲摇簿¶
醉花影閡踈燈痛飲憐身事冥冥去鳥能¶
　　二¶
<pb:KR4f0069_SBCK_000-22a>¶
空尊移夜景遅月過天街戦闘山川苦烟花逆旅懐殘鶯辭榖¶
雨春色倦芒鞵暫此淹留意㝷紅下緑堦¶
　　精嚴寺見祠龍祈雨者¶
褦襶能違俗㴱知杖笠寛暴尫慈日暝躍蝪舞壇安真境人堪¶
冷禪關磬未殘何煩碧筩飲暫過亦清寒¶
　　偶成¶
枯枕眠孤竹寒心似欵冬納&KR0765;開北牖問疾叩南宗雞實抛秋¶
色菱絲釣病容火雲占不雨愁對石田農¶
　　坐了公禪榻得句¶
<pb:KR4f0069_SBCK_000-22b>¶
詞客秋多渇僧寮乞施茶懶雲眠屋角殘暑避林瓜荷氣知衣¶
冷窓隂笑竹譁無煩費酬應隱几注南華¶
　　立秋¶
誰云䕶似酒果未足忘憂家累多猿鶴荒垞譲橘洲貧元無可¶
傲愁更不冝秋掩户聊離俗看山竹裹樓¶
　種蘭¶
寒谷荆榛滿誅茅䕃薄躬髙人親綺石韻事語㣲風曲室清相¶
䕶孤花豔不同寥寥松牖下踈影行簾中¶
　　二¶
<pb:KR4f0069_SBCK_000-23a>¶
羣草欣相服欹踈老石巔花清人逺後春减兩肥天端可為名¶
友寕教字散仙蕭條殊不偶長結水雲縁¶
　　三¶
翡翠斑瓶古銅尊灌小枝秋心踈竹木琴意映鬚眉石隱㝷巢¶
父孤情寫大癡幽林偏陽羡遯迹謝吴兒¶
　　四¶
松根雲齒齒苔盎月肩肩花瘠因荒兩山亷不買錢凉侵萱帶¶
冷淡雜水沉煎㓗癖同余尚峰椒拜末顛¶
　　五¶
<pb:KR4f0069_SBCK_000-23b>¶
幽禽起殘夢剥啄自相求竹霤䟽泉脉花關覆石頭菊松禅外¶
淡山氷静中幽此際人堪隱踈襟冷似秋¶
　　六¶
却憐花暑暍買露汲寒濺髙韻孤雲逈澄懐衆月懸擇林俱卜¶
築避蝶欲移㕓松下芝相侣飄然意可仙¶
　　七¶
無言理幽佩何事浄琴張結友懐孤月盟秋意十霜己而從籜¶
卧展矣雧荷裳他日来空谷㝷君水一方¶
　　殘月¶
<pb:KR4f0069_SBCK_000-24a>¶
殘月延踈牖脩篁𥙷壞籬冷憺人語少孤樹鳥眠遅積水淪空¶
影新凉納衆思亂蛩非百怨惱客夢如絲¶
　　早行¶
雞聲幽巷盡桑柘展晨光陌草明新露人烟入早凉鳥醒啼繾¶
綣月倦落廽翔歸去草堂静胡琴拂隱嚢¶
　　暮雨山行¶
不與籃輿約蒐奇俗頗捐樹踈風雨秀山潤蘚㾗堅煑石漁分¶
火樵青鶴冒烟隱居吾志遂不屑學神仙¶
　　蒔菊¶
<pb:KR4f0069_SBCK_000-24b>¶
秋隂耕十畝夕秀更清踈野意關汀蓼寒姿落澗阿向人偏偃¶
蹇傲月任婆娑持此芳深淺霜天淡嘯歌¶
　　二¶
萬木成摇落餐英獨自娱西風人獨痩小圃夢常孤蛩户霜千¶
顆楓潭露滿株幽香堪自壽俗客有蘐蘇¶
<pb:KR4f0069_SBCK_000-25a>¶
茗齋集七言律𥙷遺¶
　　　　　　　　　　　　　　淮南彭孫貽¶
　　以九日秦山詩寄海昌女弟仍用前韻¶
攬勝名山亦偶然獨憐新詠闘雲烟非關舉室携桓景念爾能¶
賢事鮑宣小婢拾釵頻緩鞚野橋顧影笑垂鞭囬身時整雙倭¶
鬌恐作新粧墜馬傳¶
　　登雲岫¶
列巘深藏古刹開白雲縹緲近天䑓鳥巢僧定依秦竺雞足峰¶
髙指越来浴海佛輪標慧月鳴鼉法鼔起雕雷名山到處勤參¶
<pb:KR4f0069_SBCK_000-25b>¶
禮行脚還疑有萬廽¶
　　二¶
花宫髙座湧支提俯瞰恒沙月満溪大壑樓䑓生廣漠中峰日¶
月隱危梯應隨寶筏超窮刼不借飛車問指迷莫訝山風偏撼¶
閣蛟龍深夜捧璇題¶
　　三¶
赤水牟尼映彩熛琳宫風鐸夜還飄客眠山澗鷗常下人静香¶
城家不驕傳信㲲衣留上足投齋粳米乞長腰㳺踪到處元無¶
着偶為聞雲出岫邀¶
<pb:KR4f0069_SBCK_000-26a>¶
　　四¶
象溟徙翼見摶扶飛鷲遥吞劃両湖飲對軍持傾鑿落香拈迷¶
迭禮浮圖談宗妙義空羣有止觀塵因㫁六無看破海漚知幻¶
住漫勞操藥施彭巫¶
　　登雲岫再用前韻¶
興幽絶壑不知深坐嘯行吟傍石林拾級漸升天咫尺飛絙遥¶
挂雪千㝷飢分僧鉢供寒具香覺嵒花勝水沉為愛巖棲歸未¶
得孤松冬嶺是知音¶
　　二¶
<pb:KR4f0069_SBCK_000-26b>¶
小力携琴選勝登海天澹澹漾髙層豆房枕麓依雙樹山閣含¶
空彷四藤坐卧雲烟看不厭俳徊林壑去何能夜歸漁火星星¶
亂盡道獅巖落聖燈¶
　　三¶
林角斜陽送晚熛落霞千片迴西飄寒潮到岸衝人起殘菊留¶
霜向客驕野服一量装鶴背道書半束繫牛腰無煩野衲深相¶
欵山色能将短屐邀¶
　　四¶
屢憩危亭石磴扶幽花竒茗夾重湖松蘿宛委藏蘭若林樾参¶
<pb:KR4f0069_SBCK_000-27a>¶
差隱畫圖髙鳥决雲窮力上遥山隔海入看無恠來詩思探溟¶
渤賦就逡廵問大巫¶
　　金粟寺¶
精舍莊嚴覺路通門前止水喻真空楞伽早證三摩地阿育新¶
問七寶宫小果未須完有漏大乗寕復問叅同法幢㣲颭風𥘉¶
起鶴立孤松獨向東¶
　　二¶
㝷幽擔笠訪巖隈香積隨縁浄飯開沠自黄梅傳鉢後山從白¶
柰施園来方𫀆千指僧儀肅清磬三聲講座廻法乳搃持歸大¶
<pb:KR4f0069_SBCK_000-27b>¶
徳曹溪雲際望葳嵬¶
　　三¶
藥上歸依拜月光石䑓松栢静蒼蒼慈雲大海廻龍女花雨㣲¶
風下雁王欲借貝多謄小品可分智果代資糧因知即色真無¶
相象教何煩十蔵揚¶
　　四¶
山帶晴烟繞法藍南宗閒就上人叅放生野鶩能聴偈習定心¶
猿不離龕方丈築基規吠舍蔵經購紙𥙷阿含西来五葉紛如¶
雨指點禅機了十三¶
<pb:KR4f0069_SBCK_000-28a>¶
　　五¶
客来正及罷參時詩和寒山共闘竒得句拈花題壁觀喫茶烹¶
雨供天池法堂鐘鼔惺長寂彼岸津梁禮大慈傳取曇謨㣲妙¶
義東方亦自有流支¶
　　金粟寺再用前韻¶
雲樹週遭繞澗隈禪關剥啄欵𥘉開乆拚身事皈無量早熱心¶
香叩未来竹院風敲僧寂静松隂錫響鶴飛迴道塲時為人天¶
供寶絡華幢滿碧嵬¶
　　二¶
<pb:KR4f0069_SBCK_000-28b>¶
霜天金地散寒光石徑盤紆隐&KR1273;蒼己學道装隨老衲尚餘綺¶
語懴慈王縳蒲小坐時留客煨芋空山莫裹糧更自三衣勤浄¶
課普門𣑽號共宣楊¶
　　三¶
香阜嵬峩出杪巔青蓮不染葉田田經聲夜㪚虚無地山色寒¶
分小有天寜假辯才徵象指搃憑捧喝破狐禅他年成佛先靈¶
運文字差堪早結縁¶
　　四¶
溪流屈曲繞鴛藍落葉經壇早放參榻䕶維摩安梵室瓶藏優¶
<pb:KR4f0069_SBCK_000-29a>¶
鉢供珠龕雲根逺抱羣峰轉色界遥瞻五藴舍相送己忘林月¶
上溪頭對影自成三¶
　　𥘉三日口占¶
無事一日勝両日静坐齋中忘歲時生涯于世何衮衮花事侍¶
春稍遅遲年飢鮭菜等魚肉俗古桃符祛恠魑出門着屐忽聞¶
鳥泥滑泥滑安所之¶
　　糓日歸舟¶
畫眠篷底随波飄客思欲催午夢消石尤風苦退飛鷁蟹眼茶¶
沸春江潮祈穀農人快曉霽候門稚子迎歸橈青冥一點矗孤¶
<pb:KR4f0069_SBCK_000-29b>¶
㙮山城落日如相邀¶
　　𥘉十日遣懷¶
㣲雨薄寒天氣新啄花小鳥低避人緑苔上階何嫵嫵拳石當¶
牖亦𥻘𥻘幸無塵事入懐抱時復情話邀比鄰膽瓶波水畏龜¶
手耐可風雪仍淹旬¶
　　雪霽出郊¶
&KR0621;鞵札札殘雪凝街鼓追㳺各分朋日髙燈市霜滿地人踏板¶
橋天無氷喜晴歸犢曝阡術得雨林𬞞圻隰塍近城斜陽在漁¶
網笑問得魚曽未曽¶
<pb:KR4f0069_SBCK_000-30a>¶
　　望金陵婦舟不至¶
十里髙蝉不雨天藕汀俱起桔橰烟水盤買雪𥘉成飲菱角新¶
彎未了田估客渡淮頻問信隣忩乞火每鶩眠由拳城下無窮¶
桺不繫東歸六月船¶
　　見意¶
卧枕雷威古㫁琴床頭雄劍買千金名山書就惟孤憤消渇人¶
歸豈陸沉每笑時危求扄鵲何煩老去訪䑓禽江湖浩蕩風波¶
急應有眠龍伏海吟¶
　　買菊¶
<pb:KR4f0069_SBCK_000-30b>¶
病起西風落木哀登樓千里㫁鴻来貪無一事堪諧俗士不孤¶
行豈見才狂客杜門猶獨卧向人叢菊未應開可從老圃将秋¶
買擔月肩霜曵耒栽¶
　　二¶
買菊惟黄與白兼鶴翎分得數枝添聊供好事過相賞却笑兒¶
童喜共拈錢出賣文偏自雅花雖高價亦云亷明年刈盡籬間¶
草種取秋容滿屋檐¶
　　竒士¶
短褐悠悠共冷烟不如屠沽姓名傳箸書膽欲非千古好客嚢¶
<pb:KR4f0069_SBCK_000-31a>¶
羞剰一錢破習學慳文曰儉嗜竒成癖衆云顛性嫌城市雲霞¶
少新盖深山竹數椽¶
　　二¶
十畝深松二畝魚移家八口鶴同居登山如鳥輕飛屐倚樹為¶
巢小結廬每盡雲巒多詭譎時談剣術亦蕭踈幽居客至家無¶
肉林月照人親刈𬞞¶
　　上已分韻得元字¶
紅亭鶯潤蝶偏反寒剪青鞵草不暄鸚姆睡濃三月枕社公兩¶
歇半桃村柳綿蚕市晴絲裊車壁油花菜隴温翠羃華林知罷¶
<pb:KR4f0069_SBCK_000-31b>¶
幸禁烟踈樹蔽含元¶
　　午日雨中有懐¶
細雨花間小燕明新篁𥘉製籜冠成斸鋤藥圃㮴雄獨㵸荈春¶
旗戰酒槍江上經時歡旅信畿南五月尚連營莫嫌繫臂徔兒¶
戲擬卜㴱山預辟兵¶
　　和愍亂詩¶
今日亂離愁作客春風吹角畏胡天山前大馬方羣嘯海角閑¶
鳬莫浪眠征戍十年空左府烟花百萬落寒羶江湖處處烽塵¶
急去燕来鴻各渺然¶
<pb:KR4f0069_SBCK_000-32a>¶
　　二¶
白首老人談宿昔黄衣甲士卧弓刀胡沙夜合来姑衍隂雨春¶
深怨伯勞両税荒村䫝井竈三旌圭竇㫁干旄可憐聖主輪臺¶
詔短壁髙梁掛椽曹¶
　　三¶
松山黯淡濕雲平素服還應唁孟明列校飄零殘左次累年甘¶
苦注西兵黄烟漫漫狼胥直白冡荒荒鴃古鳴弔古戦塲寒隰¶
遠東風斗酒訴流鶯¶
　　四¶
<pb:KR4f0069_SBCK_000-32b>¶
掩關髙坐對流雲西北軍書未忍聞昔日墨君輕綘灌此時兵¶
子鄙劉殷有狐升榻當前席使鶴乗軒飾右文繡蠎盤胞龍抱¶
劔推輪曾否答㣲勳¶
　　五¶
繁華自古説楊州畫檻朱帆次第收狼纛己逾淝水上木鳶欲¶
墜燕磯頭晴綿栁絮堆塩市官妓紅筝按酒酋此日戍樓哀篳¶
栗瓊花狼籍滯春逰¶
　　六¶
抱犢深耕食有餘輟犁登隴忽欷歔滛蛙數部公私訟一鶚孤¶
<pb:KR4f0069_SBCK_000-33a>¶
秋薦剡書世事亂麻愁草蔓羣賢服艾自蘭鋤江湘今己無芳¶
杜屈子倉黄更卜居¶
　　七¶
匏壺苦酒員烏程花下埋憂月倒行愁海添波春泱灢轟車破¶
寂夜　軯荒壕石虎騰榛莾官道風牛阻斾旌獨客登樓千里¶
思悠悠學剱愧無成¶
　　八¶
夢逰随去亦天涯燕市宫鶯二月花忍入好山謀避亂寧知壮¶
士不為家哀梨百箇人堪渇苦瓠孤生蔓易賖細馬輕鞋春社¶
<pb:KR4f0069_SBCK_000-33b>¶
酒江南垂栁滿寒沙¶
　　九¶
屢聞授鉞横新韔未卜銷兵釋外憂虎豹當關煩北顧魚龍擊¶
楫想中流丹螢化草終非腐白鳥如人自養羞屠狗吹簫知不¶
少國讐何惜購通矦¶
　　十¶
諸将從征擁幕過胡床對酒侍兒歌射生入市雞豚盡麕載行¶
營馬駱多青海黄沙愁不到金弓玊羽笑誰何相依堂燕雕梁¶
宿㡬日銀河見洗戈¶
<pb:KR4f0069_SBCK_000-34a>¶
　　十一¶
病馬長吟縂未悲短冠危髪怒應吹青狐兵法無靈術綘冡蚩¶
尤見夜旗孤悶小忩来白鳥薄逰春色淡黄鸝間中勳業楸枰¶
上下子松隂覆緑墀¶
　　十二¶
嫚書今日渾無忌起舞中宵此一時己放昆邪俱北遁何煩丞¶
相更南馳白頭野老愁雙髩紫馬胡姬酒百巵左仗未聞流涕¶
語漫勞蟣士為攅眉¶
　　十三¶
<pb:KR4f0069_SBCK_000-34b>¶
晨行黯黯疑天夢官道勞勞亂客旌采藥人歸忘丗亂入山計¶
决覺身輕濕灰相罷驚壺子澆塊愁消頼麯生一卧自開窗面¶
北希夷峽裹待昇平¶
　　十四¶
獨坐苦吟長兀兀起行髙栁只依依籃乘野草㸔閑闘手亂殘¶
碁代觧圍逰興未償桃葉伎邊愁己寄雁門衣三秋鐵騎方羣¶
嘯未落桑乾葉正飛¶
　　十五¶
三輔瀕年俱重困諸公累牘盡空文甘蕉彈事聊成戯鹿柴投¶
<pb:KR4f0069_SBCK_000-35a>¶
閒只少羣寢殿尚虗風后夢期門遷次羽林軍陸沉一片神州¶
土飲泣新亭亦自醺¶
　　十六¶
六飛曾憶舊犁庭右臂誰令失大寕遼海人民啼故鶴魯宫魚¶
豕燼遺經鳬毛雪打潮𥘉上杜宇花飛酒半醒醉裹風沙愁不¶
㫁夕陽紅影下西亭¶
　　十七¶
隴上落梅傳舊信籬邊亂菊課餘閒無琴自聼松間溜可盡先¶
㝷郭外山聊試火耕開瘠壌何妨木食溷人寰扁舟徃徃孤峰¶
<pb:KR4f0069_SBCK_000-35b>¶
下一棹西泠載鶴還¶
　　十八¶
香殘荷芰野紅飛熠燿秋深自入闈逐客窮山啼負貳征人網¶
户坐伊威空間止輦封書滿何事方冠賜爵稀慚愧吾君頻旰¶
食帳前歌舞獨輕肥¶
　　十九¶
投冠神武何須歎仰屋司農計己空貲客牧羊堪卜式㢘官苦¶
李笑王戎誰能卧榻容鼾枕盡識中朝似發蒙銅馬大槍氛正¶
劇金陵佳氣月朦朧¶
<pb:KR4f0069_SBCK_000-36a>¶
　　二十¶
舟過沅湘空獨弔賦成鸚鵡未為文曬裩聊自從南阮誓墓何¶
須學右軍桂樹小山懐隱客芙蓉秋水憶夫君干戈滿地蒿萊¶
滿惟有深巒臥白雲¶
　　送秋圃先生開府偏沅¶
五溪明月似刀環按部遥看隴外山銅鼓夜閒金筑寨桃花春¶
静武陵蠻行屯夾水分羅鬼懸索&KR0777;天束楚關道過豫章逢父¶
老百壺應擁馬頭還¶
　　二¶
<pb:KR4f0069_SBCK_000-36b>¶
木落溪寒萬竈屯近聞移節下荊門攅刀羗部山為礪飲馬江¶
流水不渾龍抱顯陵王氣濶猿啼巴峽舜祠昏捷書好寄衡陽¶
雁挿羽雙飛報至尊¶
　　姑蘇懐古¶
石閳仄徑各蒼苔廢苑餘香蝶自来古月曾窺人按舞殘花苦¶
勸客&KR0742;盃鐘聲半夜繁華盡覇氣千年劍士哀㳺騎不須頻躑¶
躅更無野&KR0951;上荒䑓¶
　　甲申元日有懐¶
身事勞薪計轉違杜門賔客到應稀半生雞肋惟殘卷三十烏¶
<pb:KR4f0069_SBCK_000-37a>¶
巾尚布衣酒吃未工從艾艾書删已就悟非非狂来棄筆還投¶
耒食肉寕教鶴相肥¶
　　武塘沮風復就李氏飲¶
去住真同不繫舟入門投轄更淹留轉蓬人共勞薪㸑剪燭花¶
明嬾婦油廟火野田啼鴃舌風旗古墓厭蚩尤十年前事清樽¶
夢潦落浮家買釣鈎¶
　　鳴鶴樓眺鶴湖¶
重簷飛閣出塵寰結宇虚堂積翠間斤竹開軒規月上䋲河帶¶
檻抱城還花前思發過人日江上離憂賦子山官柳當窓鶯對¶
<pb:KR4f0069_SBCK_000-37b>¶
坐好携斗酒話綿蠻¶
　　不寐效放翁¶
白紙踈櫺亮到晨亂離無計學沉淪頭陀帶髮猶勞我措大多¶
窮強笑人聴雨一眠何减夢有花半畝不妨貧騰騰愁病供髙¶
枕萬事消磨頼酒神¶
　　花朝¶
花時零落傍人過短䄂吟殘細馬䭾社酒尚濃紅雨熟春愁不¶
苦子規多㝷香二屐常先蝶看栁三眠欲渡河開未海棠如獨¶
語曲䦨干外奈嬌何¶
<pb:KR4f0069_SBCK_000-38a>¶
　　㝷僧次韻¶
學得無機夢亦頑枯禅半榻老僧閒空寮石鼎猶藏火偃樹危¶
橋不礙灣欲晚烏巾投上座能叅花氏即深山相将歸去春城¶
晚風送踈鐘隔水還¶
　　二¶
草木幽鮮境不須青溪行脚暫成閒懶殘破竈𥘉煨芋剥啄柴¶
門正對灣邀客清齋開白社飯猿小詠敵寒山却憐短褐難留¶
鎮披毳依然托鉢還¶
　　自和海棠花下飲¶
<pb:KR4f0069_SBCK_000-38b>¶
空齋半榻下南州韻客婵娟伴夜逰角弈對枰連茗戦蔵鈎受¶
子睹花　惜春御史憨難買麯部尚書醉懶糺應笑滑稽狂卧¶
客憑闌欲吐問箜&KR1283;¶
　　二¶
闌珊烟月費相詶春事真堪誤阮劉豈為苦吟躭瘦損每因投¶
肇賦同讐人呼丈石顛從衆花賸妻梅怨不猶贏得無詩驕子¶
羙間窓苔筆寫蝸牛¶
　　三¶
陽春髙調掩齊州空谷佳人滯燕逰花剪燭銀占漏刻罰依金¶
<pb:KR4f0069_SBCK_000-39a>¶
谷按觴&KR0848;未绳罥索鈴聲䕶羯鼓司香舞節糺艶句競翻新樂¶
府㣲風紅雨濕箜&KR1283;¶
　　四¶
驪珠百琲字難詶元白才名己壓劉痛飲陶家壺可化悲鳴閒¶
夜劍無讐花王九錫移名友酒聖千觚服沈猶獨有著書躭寂¶
寞山經竒字辨旄牛¶
　　五¶
鶯花三月想燕州短屐春郊勝旅逰雋客八厨雲朶令穠芳十¶
友錦籖&KR0848;伯勞歌闘纎詞麗姑惡聲催暮雨糺滿杓鸕鷀聼倚¶
<pb:KR4f0069_SBCK_000-39b>¶
曲不禁翻酒亂箜&KR1283;¶
　　六¶
茗柯藴藉韻堪酬玄理真長欲譲劉歡伯龕同彌勒供平原絲¶
繡美人讐酣春玊薤催婪尾卜夜金龜萼告猶肯共嫣紅徒寂¶
寂蜀川明月冷沉牛¶
　　撥悶¶
凭髙北望意蹉跎楊柳青青奈逺何杜宇縂愁歸客少梨花空¶
怨墓田多山城夜永無横笛塞馬天寒欲渡河誰可遣懐眠黯¶
黯沉冥三月夢中過¶
<pb:KR4f0069_SBCK_000-40a>¶
　　二¶
鶯啼燕語各間關春信閳珊院落間買劍切泥從客較題書報¶
雁望人還嫣紅淺藥愁中老鋤菜長鑱病後閒明詔昨聞求隱¶
逸草茅貪卧自深山¶
　　陌上¶
野樹荒城隱麗譙暖風陌上故翏翏殘花送日流光老細栁眠¶
絲小鳯么漁鼓數聲烟市角春蕪一幅遠山椒青青何事關芳¶
草二月江南己秀葽¶
　　二¶
<pb:KR4f0069_SBCK_000-40b>¶
楊花如繭碧三繅陌上晴香滴酒槽踈笛捲簾吹尺八遠鐘亭¶
午㸃蒲牢春蟲網字同香篆沙鴨呼名舞浪淘莫打流鶯惜金¶
弹柘弓小様繡烏號¶
　　三¶
落英紫陌舞葳㽔風打櫻桃上接䍦天入春工成罨盡人酣花¶
事到酴醾神弦醉客闌邨社宫曲翻新出餅師歸覔紅箋書艶¶
句銀絲砑繭擘勾麗¶
　　四¶
越女當罏坐酒旗倚闌一笑對辛夷緑楊南陌啼姑惡紅雨春¶
<pb:KR4f0069_SBCK_000-41a>¶
山怨子規草履可容投鹿柴梨園觧唱小龜兹城頭明月應相¶
待秉燭清歡夜委蛇¶
　　春逰和伯旃¶
豪客城南脱孟勞相携酒肆駐㳺鑣珠柈雨滴圓鶯脰卵色春¶
烟熟兔尻蕪子泥香雲母粉梨花蘂落水精萄淹淹不惜無歸¶
去孤負秋蓬首重搔¶
　二¶
卄四風名妬八姨新烟榆火煑蹲鴟賣花十里香吹雨折栁千¶
絲繫觧維鳴瑟伎馱青叱撥盡山黛濕紫花蜊臨卭未惜鸘裘¶
<pb:KR4f0069_SBCK_000-41b>¶
典平樂春深酒價差¶
　　三¶
房老春深怨小翾䕶花鈴犬吠重鬈杏黄鸎粟餘香積日炙雞¶
筝照錦嫣錦石溪紋寒溢齒青山鴉點羙連拳東風别院渾閒¶
却小架薔蘼礙綵韆¶
　　四¶
酒渇寕辭涸澤鶘殘春欲盡聴鳴蛄林丁䑕壌貧相供冶女鴉¶
頭巧擅歈座右羣英圖素客花前獨宿憶黄姑莫驚古錦多新¶
句錯落銀毫粲筆䰅¶
<pb:KR4f0069_SBCK_000-42a>¶
　　紀興¶
氷紋簾角掛殘霞蒼蘚横階履蹟斜畫閣燕&KR0742;𧖟竹粉石䦨蜂¶
坐刺桐花吟餘狸𬋩塗春蚓飯罷蓴絲施干鴉最是詩脾秋正¶
渇寒漿小豆施匏瓜¶
　　二¶
荷氣薰衣睡不濃希夷蟄法問炎農愁生肺葉供貧病悶對燈¶
花卜吉凶苦菜秀時虀臼卧驚香冷後鴨爐封窓紗夜夜臨梅¶
影淡墨歌斜印月踪¶
　三¶
<pb:KR4f0069_SBCK_000-42b>¶
簫條人事對沉冥葛帶臨流濯短汀竹院搗茶𫾣夜月藕塘耕¶
露漾螢星哀蛩善作驚秋語踈栁難禁近眼青無頼閒心芳草¶
上亂蝉殘夏醉中聴¶
　　四¶
楸枰亦自賭宣州碎玊聲聲别墅幽癡傍虎頭驚畫絶髙從雁¶
背寄書秋空山露白枯桐響小澗風黄采菊逰歲儉半荒三頃¶
秫酒丞拚得溷清流¶
　　歸思¶
閒堦露白草離離空館蕭條有所思紅燭夜殘歸夢後黄花人¶
<pb:KR4f0069_SBCK_000-43a>¶
瘦倚樓時山城亂杵催寒早官閣踈鐘到枕遲孤客獨眠聴不¶
得梧桐葉上自題詩¶
　　憶内¶
鲤魚風老雁西飛思婦深閨未下機明月髙樓知望遠簿寒天¶
氣早縫衣金風一夜吹殘雨紅樹千山送落暉何事亂蛩偏唧¶
唧可能蕩子不思歸¶
　　乙酉除夕感賦¶
歲月驚心欖涕過此生心事付蹉跎将除文字應燒硯盡廢衣¶
冠托卧疴人别干戈歸未得夢㝷兄弟剰無多山厨莫更椒花¶
<pb:KR4f0069_SBCK_000-43b>¶
進乆為含辛减醉哦¶
　　次萬為别駕除夕¶
短晷分隂近小年燒松煨芋坐蕭然送窮文在逋逾積守歲燈¶
昏夢未全漸熟人情翻似雨難平丗路問之天明朝長揖拂衣¶
去安得低眉取衆憐¶
　　丙戌元旦¶
風吹軟霧薄于茵净拭街頭一寸塵日月己随朝市换兒童空¶
問歲華新題門亂雀辭来客擲卦三錢小遠人罏炭尚温香正¶
細手抄詩卷間行真¶
<pb:KR4f0069_SBCK_000-44a>¶
　　次萬為别駕元旦即事兼以志規¶
壺中花煖曉徐開更喜門無半刺来屈指年華成&KR3119;代側身雲¶
物辨登䑓避人名姓坏堪鑿觸禁詩文木漫災莫恠縦横豺虎¶
跡只今隨地有牛哀¶
　　孤悶¶
良剣無施用刈𬞞入林抱犢曵柴車匡時䇿廢閒捫蝨霸國謀¶
成試種魚破褐經年穿一角名山此日著何書市中不少陽狂¶
客披髮悲吟卧草廬¶
　　驚聞¶
<pb:KR4f0069_SBCK_000-44b>¶
文身在昔本荆蠻被髮于今且入山頭責自甘形瓠落顛毛何¶
啻鬢闌珊悲歌怒立衝冠後布㡌飄零渡海還好挈臯橋椎結¶
婦五噫把臂出呉關¶
　　元夕無月¶
海天漫漫太隂凝正苦霪霖黯鬱蒸一點逺傳江上火千燐自¶
放雨中燈不堪春入吟䰟痩翻覺愁随酒量增縦使月輪依舊¶
好悲笳凄咽㫁寒氷¶
　　官梅¶
𪠘舍㝷春黯自憐踈芬相對獨欣然髙齋香動㣲霜後氷署寒¶
<pb:KR4f0069_SBCK_000-45a>¶
生淡月天清節未因風雪苦孤踪不為艷陽鮮水曹自昔多新¶
詠詩興寕教譲徃年¶
　　春分日賦得春光九十今将半¶
梅蒂含胎杏粉融豔陽多半費春工蛾眉再吐三分月花信低¶
翻廿四風亂落櫻桃紅雨後平添畫漏玊壺中韶華恐逐流鶯¶
老莫放金尊一日空¶
　　新栁¶
鶯夢嬌寒曉不醒露㾗淡淡帶三星牽愁百舌啼如剪罥恨㳺¶
絲裊未停芳草悶添孤䄂緑遠山半寫両眉青柔條容昜芳菲¶
<pb:KR4f0069_SBCK_000-45b>¶
歇莫待春深怨短亭¶
　　二¶
輕顰含怨冩靈芸淡掃新蛾瘦一分紫笛嫰寒吹暮雨紅亭小¶
螺舞春雲燕姬雙帶香𥘉結𧖟妾三眠草易焄應是陌頭多惹¶
恨画眉夫壻故殷勤¶
　　三¶
鴨緑池塘草正齊碧雲剪剪映長堤流澌破緑永堪織梅乳含¶
酸眼欲迷拾翠玊人矜闘草踏春倡女衒留題風流才子章䑓¶
畔纔唱青青黛已低¶
<pb:KR4f0069_SBCK_000-46a>¶
　　四¶
晴靄絲絲淡亦濃未隨啼鴃惱東風旗亭曲度㕠鴉色玊琯詞¶
鐫百子琮露冷鴨烟沉細篆人歸峽兩濺輕容清尊莫惜㝷春¶
晚神女祠前己暮鐘¶
　　五¶
緑鏡亭亭一片雲芳姿淡冶秀無羣低描屏几横山字暗拂湘¶
簾動水文束素細腰金縷重輕寒纎手玊笙煴河梁春色添離¶
恨悔唱陽闗手昜分¶
　　上了郡邑祀　先師代太牢以鹿今年乃廢鹿兼以昜服¶
<pb:KR4f0069_SBCK_000-46b>¶
　　涖事志異¶
鏘鏘甲馬雜鳴球嶽瀆衣冠瘞九州虗有中牢祠頖水誰教左¶
袵拜尼丘汙尊苔剥銅鴟腹壞廟門牽鬼督郵此日古墻絲竹¶
咽焚餘應悔著春秋¶
　　花朝雨中¶
輕隂榆栁共飄蕭藉地飛英點暗消久為亂離踈酒盞不妨風¶
雨妬花朝日髙藥臼敲殘月睡起茶聲帯落潮黄鳥一啼春老¶
矣早携雙屐過溪橋¶
　　依韻酬百旃¶
<pb:KR4f0069_SBCK_000-47a>¶
皂帽支離豈足歎舊時車笠可曽寒空山伴侣鶯相侍胡蝶身¶
名夢己殘雞黍故人多宿草桃花此去各漁竿從君努力蔵名¶
姓馬首無煩短刺干¶
　　戎馬錯居列肆樵採絶迹多撤民屋扉几物以為薪時復¶
　　奪民舟入郷需芻茭且及雞犬近城園林斬伐殆盡墓無¶
　　全樹矣因有此詩¶
戎馬縱横盡角哀近郊菽麥半蒿萊漸㸔㫁火成寒食不為穿¶
池己刼灰古墓門燒髙樹盡采薪人斸亂花来荒凉市井多頺¶
壁無復柴扉帶月開¶
<pb:KR4f0069_SBCK_000-47b>¶
　　有感¶
奉離誰復歎詩亡短髮蕭條鬢已黄帶綬漢官多赤幘嚼環代¶
馬盡紅粧悲歌咸笑荆卿醉痛哭俱言阮籍狂從此騎騾入條¶
華三間草舍一琴嚢¶
　　奉簡真長先軰邨居¶
城市于今事事非深村稍與丗相違一春雨過花應痩十里山¶
多遁亦肥無筆著書聊索句有鋤種菜莫言饑姓名漸喜時人¶
棄破網髙鴻遠自飛¶
　　有感而作¶
<pb:KR4f0069_SBCK_000-48a>¶
　　　浣筆池主人感孟德之贖文姬為賦一歌嗟乎今且無¶
　　　操也其人哉因廣其意述以長句¶
髙墳宿草漸離離蘇武生前有去帷唾井己甘成棄婦捐金若¶
箇贖文姬楊花無主飛何處精衛他年怨阿誰腸斷藁砧空化¶
石㡬人黄絹為題碑¶
　　春郊再和百旃¶
青帝芳郊再展旗草薰煙暖午隂移鶯梢梅豆低金弹風起楊¶
花撲紙鴟茆屋人閑烏自好買山錢重鶴難騎雨前顧渚荼應¶
羙明日輕篷放小麗¶
<pb:KR4f0069_SBCK_000-48b>¶
　　二¶
鏜鞳潮音響石鍾溝花續雨歇還衝溪喧跳黽時驚獺燕剪㳺¶
絲不礙蜂春蚓摑泥塗草聖角巾棲蝶墊林宗行歌無定歸來¶
晚紅玦&KR0742;山正下舂¶
　　三¶
辛夷千片送殘鶯盡角聲中有暮鶯棲越己逃狂范蠡贖君¶
誰許老飴甥紥山鳥喚催𧖟火社鼓村喧閙賽伶春燕舊巢䑓¶
榭盡東風空自到荒城¶
　　和百旃清明¶
<pb:KR4f0069_SBCK_000-49a>¶
斑鳩呪雨歇還啼亂後殘鶯送鼓鼙偷夢隣雞排屈戌踏春我¶
馬惜障泥壚前騶卒思嵇阮厠底讐人報魏齊萬事飄零花點¶
點難消沉醉對哀梨¶
　　上己知百旃¶
採茗船歸鼎正紅𫾣扉人起屐聲中無聊花鳥供搜句如戯江¶
山碎剪桐吟眺多愁憎竹杖詩狂每悔懴蓮宫佳辰零落添惆¶
悵野蜨空堦自颭風¶
　　賦得文武衣冠異昔時¶
貂尾旄頭馬正驕蒙茸裘帶更飄蕭繡衣使者俱椎結𣑽字金¶
<pb:KR4f0069_SBCK_000-49b>¶
章己佩腰采葛可紉聊野服遺簮雖敝亦前朝椘囚自傍南冠¶
泣倚偏新亭涙未消¶
　　書懐¶
青精黄獨己堪鋤食橡編茆自結廬寂歴衆山成響答簫條萬¶
籟入龡&KR1187;詩飢不敵三孟粟燭短猶消一寸書海畔羣鷗方遅¶
我烟波從此學為漁¶
　　賦得春色涙痕邊¶
短髮春眠黯自歔窮愁誰問病相如飛花萬點多情老殘夢孤¶
城到枕虗舊國水流山色裏故人書㫁雁来𥘉天涯極目知何¶
<pb:KR4f0069_SBCK_000-50a>¶
限况復關河隱望舒¶
　　雨後觀草¶
空階送雨獨傷神滿地輕茵續夢新泍翠盆山分近緑偃青苔¶
徑冷芳晨枯螢藉溼生窓火古砌鋪幽伴屋貧生意蕭森誰貌¶
得臨池草聖得其真¶
　　偶成¶
澆悶支楹煑雨前溼薪壓雨不成烟荒䑓鳥迹觀書下窮巷雞¶
聲避地偏榆火春寒燒舊草柴門屐響送新篇千村桃杏空相¶
侍輸盡東風與蜀䳌¶
<pb:KR4f0069_SBCK_000-50b>¶
　　雨懐和百旃¶
遯迹詩翁乆號逋知音漸少一琴孤居同鳩拙猶呼婦詩學禽¶
言觧喚雛乆雨亂鼃吟井竈刺船短棹入菰蘆魚鹽半隱逃名¶
者訪得羊裘客在無¶
　　二¶
槿籬烟濕凍蠨蛸踪跡浮萍絮共飄戦嗣山川髯客弈少年殘¶
夢月明簫城空笠澤猶啼鳥雨打胥門自漲潮悶讀禮䰟歌椘¶
㱔幽篁山鬼暗相招¶
　　勸鳩¶
<pb:KR4f0069_SBCK_000-51a>¶
　　　雨甚矣鳩啼不己詩以勸之¶
栁漲銅溝緑已波斑鳩偏自閙林過花因春困常如醉鶯為人¶
愁不復歌茶屋减烟来屐少海棠半落欠詩多㝷芳誤我今年¶
約紅雨青山奈晚何¶
　　感春¶
雙燕𥘉傳鯉一緘淹淹病酒壓春衫青山採藥㝷梅福紅雨調¶
絲摘阮咸三月鶯啼消伏枕五湖身事隱歸帆吾廬松竹青千¶
仞羞傍金門識狗監¶
　　二¶
<pb:KR4f0069_SBCK_000-51b>¶
栁絮成綿倒玊缸醉中幽鳥唤山窗酒人星散空燕市才子風¶
流予漢江深樹鶯啼歸逺夢小鬟花睡落寒缸海天漠漠愁難¶
渡願借琴髙鯉一雙¶
　　三¶
蛺蝶花開遶筆池槿籬當户緑參差千金己散悲&KR0809;劔萬事俱¶
空只酒巵上客于今尊狗盗名流終自譲牛醫頺垣燈火寒蕭¶
瑟永夜清吟獨賦詩¶
　　訪詠窩¶
峯廽水抱疑無路桺媚花明自一村白日抛書閒夢蝶青山送¶
<pb:KR4f0069_SBCK_000-52a>¶
客獨留髠松雖化石堪為枕酒己忌憂不用萱醉卧經年忘出¶
户夜来新雨漲溪痕¶
　　送春得春字¶
名園桃李縂成塵草色天涯正滿巾萬點花飛愁獨客百篇詩¶
盡送殘春博山罏鴨眠香令剡水蘭箋寫洛神底是閒情消不¶
得江南曉月未歸人¶
　　二¶
楊花落盡絮如茵棲葉殘鶯語未真蝴蝶畫圖惟故粉櫻桃原¶
廟只逰人含酸梅子懐仁苦買隱榆錢滿屋貧昨日少年成徃¶
<pb:KR4f0069_SBCK_000-52b>¶
事酴釄纔了更無春¶
　　三¶
乳鴨灣肥縁正匀晴鳩不語兩鳩頻楓青己盡原頭大楊白空¶
歌陌上塵桃葉渡江三月涙烏衣舊巷一簾春斜陽處處蘼蕪¶
老楝子風低打角巾¶
　　三月三十日¶
薔薇開落過春深三月風光伴苦吟愁病身兼詩共瘦雲山路¶
熟夢能㝷㸔花淚盡殘雙髩贈剣人悲識此心萬點亂紅飄枕¶
上不堪杜字呌空林¶
<pb:KR4f0069_SBCK_000-53a>¶
　　同伯旃仲木過萬為别駕草堂¶
散髮茅齋擁百城未因俗客費将迎談詩益覺言彌遠引剱難¶
消意不平丗事己如棊屢北狂夫空論酒猶兵深山大澤多豺¶
虎何地幽棲學耦耕¶
　　六月十二日𥘉度感吟¶
愁病相兼昜白頭早年遂使鬢成秋空令萬卷深相負豈謂餘¶
生亂未休多難自傷詩句婉故人時溷慱徒逰三生公案應參¶
就蝶枕雞忩好唱詶¶
　　𥘉訪半村¶
<pb:KR4f0069_SBCK_000-53b>¶
空忩瓦雀啄書蟲歲月消沉七字中毎惜史殘徴佚事近因才¶
盡怯詩翁故人遠夢孤飛鶴髙栁深談半畝宫坐乆茶烟寒屢¶
歇柴門相送竹林風¶
　　和仲木六月十八日作¶
多子七年餘六日逢君𥘉度倍愁来此生腐草甘長賤老父飄¶
篷更可哀荷鍤好山生自輓埋憂酒甕醉難開行藏今已輸亡¶
頼學劍談經事事灰¶
　　半村過訪不遇留詩而去仍用前韻報之¶
書卷茅楹老蠧蟲何来題字午隂中烟波隣里惟鮫客山水心¶
<pb:KR4f0069_SBCK_000-54a>¶
知一醉翁鑿翠晚凉生北牖停雲佳石拜南宫虛勞好句投扉¶
去亂竹相敲剥啄風¶
　　北窓兩懐仍用灌園韻四首奉和菁莪光生¶
椶櫚水竹滿幽居髙枕羲皇故不如辨籀重装殘石㝅開瓶何¶
惜舊銀魚方床木榻三竿日生計家園半畝𬞞長晝掩關無一¶
事㨿梧隱几學逃虗¶
　　二¶
旅葵横徑覺庭荒脩竹抽篁己過墻遣病烟雲為藥物間林𣏌¶
菊盡餱糧避人小築真成懶索句微風緩自啇髙栁隂隂凉陣¶
<pb:KR4f0069_SBCK_000-54b>¶
陣讀書聲外亂蝉長¶
　　三¶
空齋宴坐學枯禅為愛流螢火不然杜老長歌哀望帝陶公悲¶
憤賦刑天門惟佳客容題竹社有名僧為種蓮大笏一椽堪寄¶
傲經營應笑買平泉¶
　　四¶
雀羅門巷擅清貧草帶蕭然見率真花鳥凋殘憂國鬢湖山間¶
却乞歸身藤杯濁酒聊忘丗石几名香坐出塵乆己無機狎鷗¶
鳥猜人燕爵莫相嗔¶
<pb:KR4f0069_SBCK_000-55a>¶
　　晚坐¶
抛書竹下漫科頭竒字從人更懶求畫帖自消長日暑棋聲能¶
助草堂幽寸心灰盡香全爇故壘秋来燕己愁為語報恩黄雀¶
侣當年國士竟誰投¶
　　二¶
網罟餘年隱麯生更于流落見交情飢寒天意開羣盗䘮亂人¶
烟苦用兵深谷自從猿對卧巢居耻與鳥相争腐儒事業漁簑¶
稳貧苦經時廢筆耕¶
　　三¶
<pb:KR4f0069_SBCK_000-55b>¶
譯語難通秦律令杜門誰著晋春秋撑犁外紀地年史曵耒原¶
田吾故丘賣塞盧龍知巳售渡江洗馬始言愁凄凉字字成疇¶
昔小坐西窓返照收¶
　　詶仲木簡示¶
短髮蕭蕭鬢漸清每吟逰子不勝情蠻歌時雜官蛙語梅雨難¶
消反古聲深井里人屠豕過田横島客㰱鷗&KR0576;敢将銀管删遺¶
傳季札碑傍細署名¶
　　卧病有以七夕詩見示因次其韻¶
空山何地隱巢由矯首星河獨送眸絡緯不催今夜織井梧還¶
<pb:KR4f0069_SBCK_000-56a>¶
動故宫愁千家戍柝驚殘杵一卧烟波狎衆鷗莫笑病夫徒伏¶
枕澄懷自共少文逰¶
　　二¶
北斗西廽指蓐收夜深小坐見螢流乞漿瓜瓠沾人苦罷織牛¶
衣對婦愁河朔巨觴初餞暑髙樓明月早知秋天涯何限思歸¶
客雲漢茫茫寄遠憂¶
<pb:KR4f0069_SBCK_000-56b>¶
<pb:KR4f0069_SBCK_000-56b>¶
茗齋集五言絶𥙷遺¶
　　　　　　　　　　　　　　淮南彭孫貽¶
　　金谷聚¶
花為萬樹霞客醉五侯家相傾三百斗今夕樂無涯¶
　　卞簾¶
踈簾未受風半榻寒雲擁細夢不能明鳥飛花影動¶
　　滌研¶
筆床塵暗香滌研清池裏松烟生水雲影落魚鱗紫¶
　　秋思¶
<pb:KR4f0069_SBCK_000-57a>¶
小兩墜蓮房夜深荷芰香誰歌採蓮曲飛動滿庭芳¶
　　閨思¶
氷簟瑶琴冷長河繞樹明滿庭秋怨入盡是早寒聲¶
　二¶
㣲霜鳴蟋蟀殘月隱房櫳何處砧聲切蕭蕭夜半風¶
　清明日¶
清明烟景和逰女踏花多自有花前醸無湏村外沽¶
　　梨花¶
晚風摇白雪春水浸梨花影入紗牕裏還疑玊樹斜¶
<pb:KR4f0069_SBCK_000-57b>¶
　夏日¶
水樹聲疑兩山雲三両峰石床間坐乆獨對一株松¶
　　西鳥夜飛¶
莫釐峯頭橘墜地先成柘儂心故不移千載長如此¶
<pb:KR4f0069_SBCK_000-58a>¶
<pb:KR4f0069_SBCK_000-59a>¶
茗齋集七言絶𥙷遺¶
　　　　　　　　　　　　　　淮南彭孫貽¶
　　夜夢為龍虎¶
草莾攀鱗未易逢風雲窈窕忽相從應知客卧原非夢江左人¶
傳有卧龍¶
　　又¶
天門獨歩踏雄雷一嘯生風萬壑來爾病豈能飛食肉道心堅¶
未化牛哀¶
　　瓶中桂¶
<pb:KR4f0069_SBCK_000-59b>¶
銅缾雙耳鷓鴣斑供養幽花出小山念爾清芬長對我時時汲¶
月浸潺湲¶
　　題畫¶
灘頭仄網小魚鮮短棹開船月半肩㫁岍横山相對出空江漁¶
火少人烟¶
<pb:KR4f0069_SBCK_000-60a>¶
　茗齊集詩補遺¶
　　　　　　　　　　　　　　　淮南彭孫貽¶
　　　九日登陳山¶
　手扶笻扙躡山阿影落澄潭映碧波日上海潮嵐氣盡天連沙¶
　漠雁聲多百年人事浮沉外九日風光瞥眼過哀角暮淒秋色¶
　冷㡬囬感慨共長歌¶
　　　楓橋(己丑作)¶
　秋風江上送離居正及江楓未落時為問寒山一片石何人過¶
　此更題詩¶
<pb:KR4f0069_SBCK_000-60b>¶
<pb:KR4f0069_SBCK_000-60b>¶
　茗齋集詩餘補遺¶
　　　　　　　　　　　　　　　　淮南彭孫貽¶
　　　折桂令¶
　　　　怨情¶
　多愁况又經秋睡皺衣篝銷瘦金彄翠袖西樓凝眸别酒滴透¶
　江流　颼颼渡頭衰栁難留江口孤舟邂逅相兜倦繡相摟生¶
　受綢繆此後休休¶
　　　　秋懐¶
　舊逰烏桕西洲紅藕風柔纖手箜篌惟酒忘憂今秋重九依舊¶
<pb:KR4f0069_SBCK_000-61a>¶
　南樓　報仇純鉤七首封侯皓首丹邱蟻鬪嬴劉腐朽伊周曾¶
　否囬頭芻狗浮漚¶
(詞一名廣寒秋一名天香第一枝二字短柱促韻難于/見工偶讀輟耕録元人詞亦效為之不能有加昔人也)¶
<pb:KR4f0069_SBCK_000-61b>¶
#+PROPERTY: JUAN 0
#+PROPERTY: FILE SB08n0669-000茗齋集-跋.
<pb:KR4f0069_SBCK_000-62a>¶
　䟦¶
　茗齋詩初集一卷先生之少作也客有問於余曰子¶
　刻茗齋詩而遺其全集何也余慨然曰是豈余之志¶
　哉先生爲勝國明經以先人身殉國難甘抱西山之¶
　節不願與攀龍附鳳者争赫赫名寂寞海濵讀書終¶
　老先生之志亦可悲巳迄於今百數十年不至聲銷¶
　迹熸與草木同腐者頼有茗齋一編在耳茗齋集向¶
　未授梓後人有刻其百花詩者不足爲先生重也吾¶
　鄕朱孝亷(鍾赤)爲　先君子執友舊藏此卷余見而¶
　愛之孝亷卽以相卑曰予老矣不及闡揚潛德子其¶
<pb:KR4f0069_SBCK_000-62b>¶
　勉乎哉余以未得全集爲憾孝亷知某氏有先生手¶
　鈔定本爲余借鈔不得卅年來孝亷墓巳宿草而余¶
　賃春日下捧檄隴西惟此吉光片羽㩦以自隨頃捐¶
　刻徽邑志延梓人於蜀卽取是卷校而刻之嘗鼎一¶
　臠窺豹一斑豈敢遽以自足哉聊以志瓣香之苦衷¶
　云爾客於是听然笑曰藏書之家惟恐失墜借鈔不¶
　得非吝也今子以是編爲嚆矢凡在同志之士有不¶
　延頸企踵而望子之續刻者乎昔求之而不得今不¶
　求而自得矣子姑待之特恐全集卷帙繁多他日或¶
　渝初志耳余悚然曰誠如子言請以此爲息壤之盟¶
<pb:KR4f0069_SBCK_000-63a>¶
　先生修文天上區區之誠如或鑒之爰敬書於後以¶
　期無負孝亷之志云嘉慶十四年歲在巳巳仲秋月¶
　同里後學張伯魁識于河池官舍¶
<pb:KR4f0069_SBCK_000-63b>¶
<pb:KR4f0069_SBCK_000-63b>¶
