# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:34.379228
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB08n0669-2580茗齋集-第二千五百八十册.
<pb:KR4f0069_SBCK_004-1a>¶
茗齋五言古詩¶
　　　　　　　　　　　　　　　　淮南彭孫貽¶
　　郭璞墓¶
松柏繆蒼蒼蛻此石上髪兀立矗黄壚千載閟靈骨髙人雖長¶
徃神理寄林樾綺㑺自為累仙才若㓕沒歎息幽潜姿云胡抱¶
天伐大江浩無際蛟龍氣清越五歩攬芳草芝笝壽靡歇登躋¶
深有悟嘯歌静不彂剖魚酹江伯蒼水䕶貞碣¶
　　早發句曲至金陵¶
晨發古句曲&KR0714;月猶紛紛岡巒曵春姿眀㓕烟雨文天際片霞¶
出秀骨不可羣三峯縹緲間揮手揖茅君我隱滄海渚十年不¶
<pb:KR4f0069_SBCK_004-1b>¶
入塵大藥功未就毛齒含清芬亂餘被人事多難策微勲謁帝¶
金門側　馬涉江濆黙黙愧形役髙鴻翔𬗋雯逝當謝北闕還¶
山㺯白雲¶
　　謁卞忠貞廟¶
清言墜神州鳴甲干天歩元規一長嘯星隕丹陽渡千秋両旴¶
眕忠孝留封樹生氣奕雲旂英姿颯逥顧山川毛髪壽龍虎江¶
潮怒清淮繚未垣蚩吻有翔鷺瓦棺青苔春巫祝蛛絲暮豈無¶
朝天彦誰弔昔人墓纍纍石子岡明㓕芳草路黄輿埋正骨廟¶
貌存遺慕日晏倚雙扉題詩闔烟霧¶
　　登報㤙寺㙮¶
<pb:KR4f0069_SBCK_004-2a>¶
空界跨六合俯身闚八荒雕鏤殚靈恠雄麗資人王晃耀天眼¶
中倒景揺青蒼磅礴萬古胸攬此浩茫茫孝陵神鬼宅紫氣如¶
龍長大江從西来春流淡淮陽鶯花帝城滿元后坐明堂緑波¶
平燕子古臺下鳯皇所見但髙樹隂沉環御墻逰子戀雲物山¶
川亂故郷欝紆千里目征鳥東南翔¶
　　上元雜感二首(丙戌)¶
促促苦無歡佳辰亦超忽干戈滿天地四野多白骨况此横征¶
繇民力殫已竭比聞賦馬芻百萬山突兀亂餘薪藁貴取盈在¶
倉卒𫾣扑既不辭鞭背胡顛蹶民之鬻子供吏乃恣漁沒里更¶
賦十丁以為輓船卒民窮多慘栗相對泣雨汩愁霖闇上元萬¶
<pb:KR4f0069_SBCK_004-2b>¶
家燈火歇破扉聞怨嗟飢殍無短褐何年見小康舉杯訴眀月¶
　　二¶
燈市既己罷忍聞𥙷上元民且無斗米當此賦役繁長吏不我¶
憐剜肉烏足論嗷嗷其奈何欲泣每聲吞斬竹結山棚不遺逺¶
近村椎結者在市酗罵倚市門惧其暴虎威脱衣具壺尊相邀¶
入燈市盆盎踐為翻計自毳幙来市乆絶雞豚里正夜歛錢買¶
燭勞彼髠何敢惜錙銖哀哉婦無禈¶
　　累夕夢大人歸里(丁亥)¶
秋楹風翏翏寒蟀助無寐昏燈逥淡月行　翩然至飢馬帯塵¶
色林鴉響簷翅世亂少歸人流離此身悴豈無故山田荒穢非¶
<pb:KR4f0069_SBCK_004-3a>¶
吾事恩㴱義何怨不落還郷淚倉黄隔宵語四更古蟲唳千山¶
萬山雁三年無一字¶
　　二¶
去日吳山巔王程慘行色天涯任僕馬行李蔽天黒闗山一何¶
長短札不可得故園茫茫青舊官生野稷胡為有歸翮翻飛在¶
我側吞聲惜鬢毛素志填胷臆長賤表寸心兒曹其稼穡開帷¶
念髣髴墻月自西匿¶
　　三¶
杳杳河漢沒起視乃參横屢夕照言旋庭月豈無情存亡慟一¶
别未敢訴分朙夙懐婦子知寧能念死生陵園已荒露余豈歸¶
<pb:KR4f0069_SBCK_004-3b>¶
来耕努力保賤貧執珪非爾榮亦既志靡虧何假身後名掩衾¶
抆涕窹床雨啼鼯鼪¶
　　宿西林三首¶
夙昔逺物役髙枕離人羣謝兹世網牽獨徃㫁塵氛萬竹滴孤¶
露禪闗抱白雲冥心卧松牖氣静息飛蟁暝色聚鳥音池光静¶
苔文夜永衆喧歇空堦如有聞候至短髮改春来庶草芬余既¶
澹無為榮落又焉分忘言謝詶對燭炧寒紛紛¶
　　二¶
萬樹杳無聲高林哀梵急鳴鐘警幽沉淒其神鬼入獨坐冺羣¶
慮當門衆峰立寥寥虚堂上張燈草蟲集物外寡所營孤懐邈¶
<pb:KR4f0069_SBCK_004-4a>¶
何及不眠天漢髙星河覆井邑欲言誰予晤落月在西隰浩然¶
夜氣中松根露𥘉滴¶
　　三¶
平臯鬱蒼蒼獨徃無所遇林臥不知春攬此芳草暮野橋鳴伏¶
泉霽色照歸鷺飄風一蕭瑟坐見萬物故我行日己斜夕陽懐¶
徃路侯蟲啼未止起聴怳已悟夜景浩縱横殘月忽焉吐詩成¶
無一字桐窗暗山霧¶
　　大風雨歸自海上¶
積氣鼓大壑烈風變昏晝倉黄曵屧出側帽怯天覆怒號發屋¶
扉堵墻立蜃鱟雖有曠士胸茫然百憂搆丘陵賢聖盡牝牡川¶
<pb:KR4f0069_SBCK_004-4b>¶
瀆壽蛟龍舞太隂鵬力舉坤厚孤城嚙其足巨石若穿溜聲雄¶
鬼神恐勢挾雷雨闘崩厓裂千尺長波拂肩脰我屋三重茅晴¶
亦燕泥漏軋札樓楹鳴錚鍧庭盎走危哉萬家邑魚鼈居雜糅¶
一綫恃古隄羣山罅浙右民啼壊塘下官臥放衙後蟻墜果根¶
黄草醎禾耳秀恨無精衛誠莫𥙷㫁鰲舊時艱波未息東面泗¶
盈褏安危愁杞人哀哀作詩瘦¶
　　渭臣弟箑上畫菊¶
我似陶先生愛此籬下質惜居闤闠中無地綴蕭瑟吾弟學花¶
師蒔菊滿蓬室誰冩半抹霜寒姿溢枯筆同是白衣人得酒莫¶
相夫凉飈動懐抱秋容䄂中出西風漫棄捐明朝已九日¶
<pb:KR4f0069_SBCK_004-5a>¶
　　胥里一布衣行¶
胥里一布衣有眀之遺老早歲嗤巢由盛世乃枯槁眼見萬曆¶
年朝野穆清昊聖人乾清坐晝漏春浩浩宫花遶諸賢講席鶴¶
院曉仗御承天門露布磔王杲時則廟論平廉貞厲玊藻壮夫¶
雲霄羽致身恥不早雅負禁闥望挾䇿自探討抽毫飈衮衮揺¶
筆迅飛鳥城西鄭公園隂映富林沼名流草堂集屐齒徧深篠¶
夏檻蓮房花秋庭桂香窅揮杯論史漢燭滅詎得了書成不一¶
上寂寞萬言草吾君實堯舜彼相黨羣小淒凉甲申淚忠義哀¶
素縞鍾山魏魏雲氣象入窈窕孝陵有神在公等何佻巧秦淮¶
醉烟月宫眉淡㾗掃大江以南北狼火照縹緲藩開花馬将封¶
<pb:KR4f0069_SBCK_004-5b>¶
寢諫官表乾坤六代改龍乕衆山杳狂夫獨慟哭嗚咽霑海島¶
低頭拜宣尼麻衣着顛倒焚其青衫去長歌東門道歸理半頃¶
田土耨防夏潦豈無蕪穢惧庶以免飢殍白髮前朝留清尊故¶
人少憤讀田横傳悲燔少陵槀貽也同幽憂沉痛傷懐抱翁姊¶
我大母豸冠儷王考女&KR0912;詈三閭婞直云不好緬維先大夫黄¶
壚巋肝腦琅琅渭陽字風霜揺畢昴正氣髙隱淪屈節罵輿皁¶
俛仰六十載䘮亂方雲擾諒非金石姿胡寧緬芳醥林魄出漸¶
髙空壼苦時燥賔朋起相壽横參夜逾皎登樓指太白金風戰¶
秋杪¶
　　秋歎四首¶
<pb:KR4f0069_SBCK_004-6a>¶
豺乕晝方喧白日長閉門我行宜木杪胡為猶故園愧無荷鋤¶
力上累慈母恩近聞湓城下水戰魚龍昏大江日夜流萬里長¶
波翻跣行踐荆棘苦月送旅䰟烽火塞路岐欲去每聲吞¶
　　二¶
夜哀草蟲號隂房何惻惻松䶉知未眠怒毛啼我側髙䑓埋悲¶
風歸者乃無翼三年江楓青一夢秋月黒淫雨吹覆巢其傍多¶
矰弋毁形謝交逰廢圃自耘殖柴車吾将行歲晚不遑食¶
　　三¶
秋風欺我貧吹我壊籬倒呼童拾籬竹墻角旋自掃斧薪惜行¶
蟻闢徑愛幽草猶憶壮時年恥作巢許槁黍苗巳離離身遯惜¶
<pb:KR4f0069_SBCK_004-6b>¶
不早長歌動短髮沉憂結懐抱¶
　　四¶
壮年志騰躍盛氣若飛隼髙談論管葛干禄卑僕尹逥觀雙闕¶
樹䑓閣相隱軫　髙皇之所都雲物鬱然盡戎馬清溪傍壊殿¶
生朝菌淒凉家國難一哭罷沉飲㫁肉烹園蔬春風多苦筍¶
　　五¶
秋雲逺晶晶仰視天漢白窮巷隔人事親朋㫁行迹寒庭鳥雀¶
逰泥垣蓏一尺病兒日臥床不復挾書筴典衣子錢盡空瓶嘯¶
飢鼫丈夫各有懐閔爾妻孥謫門外縵胡纓挾彈過豪客¶
　　唐伯虎題宋祖蹴踘圖(青巾黄袍者太祖也正靣居中者/太宗也立于太宗之下者石守信)¶
<pb:KR4f0069_SBCK_004-7a>¶
(也垂巾于頂者党進也年少無鬚者/楚昭輔也對蹴踘者趙普也唐寅題)¶
夾馬两雄墜乾坤正&KR1043;洞黄𫀆問周鼎君臣合智勇誰傳御容¶
在畫院有供奉凢材染長鬛天采不為竦觧元丹青妙藝苑之¶
&KR1007;董所状必英物風雲一時擁當其徒歩奮将相相接踵擊鞠¶
不忘武猛烈志騰踊龍跳虎躍中虬髭颯然動亦知縑粉腐爛¶
爛神觀聳山河溢異表日角照簷栱古圖零落盡顧陸翳榛壟¶
帝王留竒蹟麟䑓冩威重悠悠宣和聖花鳥埋幽冡¶
　　題畫小景¶
避世無巖穴豺虎吠柴關桃源苦未深况此膚寸山野鹿思長¶
林髙人樂茅菅安得壼公壺携跳離塵寰聊冩一拳石置我懐¶
<pb:KR4f0069_SBCK_004-7b>¶
䄂間踊身入圖畫深樾嘯潺湲¶
　　望㙮火¶
鳴鐘人籟息歷歷見㙮火蕭條萬象外獨抱身心坐夜氣覺漸¶
深秋懐淡無我河光衆星濕晦魄亂螢墮百蟲草根號物感紛¶
坎坷茫然大塊中勞生事多左眀燈警迷方不寐照羣惰兹意¶
為誰言吾将問璨可¶
　　鸕鷀行¶
鸕鷀水中鳥虞羅安所知奈何罟師得用紲繚繞之𬒳驅下深¶
淵水深得魚遲所得不下咽濡翼忘其疲淺渚鱣鮪盡鰕䱉今¶
在斯晨夕詎皇息哀鳴當告誰仰視見鷗鷺飛翔無定期羣㳺¶
<pb:KR4f0069_SBCK_004-8a>¶
于涯涘飢則嗛鰱鲕爾有涸澤臆豈見盈嗉時溪壑既靡厭鱣¶
獺義徒虧水族所見仇羽類之所悲漁人坐得飽衆鳥常苦飢¶
歎息投網去刺船泛鸕鷀¶
　　呈張髙要¶
張公龍鳯質密理歛英岸深巖老斯人九有乃塗炭維昔馬南¶
渡時已豕西竄中原雖陸沉江表未糜爛翻然出山駕逝以匡¶
多難奈何帝有醉曾是懐食旰顛危任彼相内訌壊藩翰方憂¶
鳥誰屋預卜流可㫁先㡬囬其車匿影隱海畔右賢既奄至左¶
仗亦星散䧏書大臣草犯闕羣帥叛鍾山萬松栢斬伐入烟㸑¶
義士狗盗伍隱流廢書歎惟公蔵智勇深心經世亂肉食閉逺¶
<pb:KR4f0069_SBCK_004-8b>¶
謀韜精入禪觀諒無維摩疾詎假應真讃半偈空文字三堂罷¶
公案陶公晋處土義不問仕宦相從廬山僧白社蓮爛縵¶
　　将西行¶
兵甲滿四野風雨路漫漫十歩半荆棘誰言天地寛豈不憚行¶
役君親事辛酸大江浩無涯哀鴻急羽翰荒臺委白骨抱此長¶
恨端我行逢亂離豺虎塞㠝岏存亡達義命敢怨行路難再拜¶
别所生忍痛摧心肝逰子有老親恒言客途安揮手各努力母¶
湏重汍瀾¶
<pb:KR4f0069_SBCK_004-9a>¶
茗齋七言古詩¶
　　　　　　　　　　　　　　　淮南彭孫貽¶
　　七夕分賦得支機后¶
眀河曵若吳綾白蟾杵秋鳴搗衣急石床絡緯百聲啼桂樹白¶
榆秋歷歷帝女河經軋未停紡天尺幅璿璣形絓雲織霧網愁¶
雨隕石天南墜杼星森寒列緯機一方龍梭赤道五文章山河¶
影揺綸軸動機絞觸石虹霓張河源槎漾張星碧買綃直犯天¶
河陌贈君片石當緡帛金錢為訪成都客淮南狂士黄姑匹醉¶
謔帝孫機杼側織女投梭折其屐謫籍彭郎古山宅近事君平¶
學周易借石研朱點紅的山妻偕隱能辟纑㓜女織素瑩肌膚¶
<pb:KR4f0069_SBCK_004-9b>¶
年年祭杼賣新巧巧婦無米炊秋菰蘼蕪機上日丈五札札星¶
前共辛苦昨夜流黄迸流火石破驚天笑天姥匏瓜渡河人未¶
歸抱石逥文不下機人間虀臼𫾣秋夕鮫絲天上啼紅日第七¶
車傍問槀砧機中立化望夫石¶
　　天壇老松歌¶
天壇之松十萬樹其響亂玉鳴璜琮両行鵠立夾輦道鐡質蒼¶
皮苔數重于中恠松更竒絶攫若迸穴騰雙龍孤根觸地鱗角¶
怒枯甲揺身風雨從壇中髙殿古瓦緑松䶉窺人舞還伏天人¶
手植百靈䕶齋官方澤嚴森肅掃除自是祠官力樵採寕因鬼¶
薪鬻　太祖　太宗英爽動山川嶽瀆朝牲祝鍾園輪囷五色¶
<pb:KR4f0069_SBCK_004-10a>¶
雲巍峩王氣開山文當時執玉賔上帝萬象怳惚随神君此地¶
親承帝膏澤松隂漠漠松花紛百年龍乕留天地老幹氷霜未¶
顦顇鳯泗摧&KR0714;馬鬛空　思陵惨淡胡髯墜一株蟠拏低屈局¶
橫枿查牙迅相逐㳺人撫此長歎息攀樹徘徊忘櫛沐偃柯挫¶
節烟裊裊哀竅含凄颷謖謖爾其擁腫慚棟梁我亦支離樂山¶
谷荷鋤斸藥且去来瘦馬長安鬢毛秃歸呼韋偃畵両枝對畫¶
摩挲卧茅屋¶
　　諸葛莱作花爛熳感賦¶
春霖百卉爛欲死忽睹草花顔色佳空齋對此愁灼灼二月山¶
城無好懐昔時移種自歷下老父抱鋤恒下階棄官歸臥三畆¶
<pb:KR4f0069_SBCK_004-10b>¶
宅僻巷不掃當門柴可憐飄泊干戈後踪跡逺逐飛蓬荄小人¶
有母未敢出萬里闗山號虎豺庭前春草巳三易音塵揺落天¶
之涯感時對花長歎息零落莫向泥中埋極目江雲倚山閣春¶
隂漠漠揺風霾¶
　　聞七弟槽頭酒聲戯為短歌¶
東風知我眠不得二月山城無杜鵑薄醨一斗酤自飲傾壼濁¶
若蛙行田抛樽岸幘過阿七忽聞嘈嘈鳴暗泉甑傍香作杏花¶
雨缸底聲逥歌女弦酒師操瓢拊床笑饞客窺甕糟中眠子錢¶
思脫閨婦珥塗麯流殺詩人涎自我幽憂罷沉飲累月枯坐辭¶
觥船逃名每從賣漿友侫佛時醉聲聞禅聴君槽頭新釀滴思¶
<pb:KR4f0069_SBCK_004-11a>¶
與稽阮相流連知君不惜携百斛酌我三樹梅花前¶
　　子行摘余句為畫余復題畫以詩(余和半邨漫興十首子/行摘余寒山殘月下牛)¶
(衣及病馬荒城隱戌笳句各為一圖茟意清逺龍眠雲/林之間畵以見贈囙系之詩)¶
周郎十年隱城郭山心水心入寥廓母老家無半頃苗未嘗缾¶
黍從人索伸𥿄風窓冩荒葉抄詩&KR0714;月横空閣飄髯如畫誰匹¶
儔板扉佳士多從逰苦吟未悔飯烟絶結客不遺髙堂憂我行¶
山涯得秋句字字揺情滿烟樹周郎採句創秋圗夜雨寥寥草¶
蟲聚彭郎見畫不憶詩周子還忘命筆誰荒燈永夜心語手我¶
亦前身應畫師沉吟抽管題相贈滿楮清音山水應眀年添我¶
畫圖中千樹桃花一樵徑¶
<pb:KR4f0069_SBCK_004-11b>¶
　　仲木携示仇英所畫文姬出塞圗卷(畫十八幀自出塞至/入塞各自為圖人物)¶
(淹雅槖它羊馬各數十百頭毫未神駿備得穹廬氊罽/草木荒淡情状畫手之工未見其亞也)¶
近代畫手推仇英雕抉毫釐動至精時人貴古輕近代破縑毛¶
楮徒縦横豈無開元以前蹟絹素既朽凋神情錢唐惟師戴文¶
進不與實甫相爭衡春城落日見吳子䄂携一卷荒園裏風窓¶
墜葉開横幅眉髮㣲茫映長几坐㸔毫末成惨淡未覺丹青出¶
神理胡笳少女留黄絹入眼穹廬在庭院羊馬明駝千百蹄白¶
草荒荒集飛霰淹詳人物瑩繭絲恢瑰譎恠窮殊變文姬清淚¶
落胡髯漢使驅車指歸雁空堂掩几風淒淒城角哀笳起悲咽¶
只今戎馬填郊關六朝粉黛葬江山宫花千枝抱犬馬峩峩雙¶
<pb:KR4f0069_SBCK_004-12a>¶
辮揺朱顔燕支未奪胡女色毛節誰贖蛾眉還空餘繪事濕目¶
眥老眼清泗殷斑斑掩圖兀坐雲脚暝庭竹萬箇啼烟鬟¶
　　竹林山紀異¶
長颷擁潮排巨壁石脚槎枒挿空立沙平土豁見遺址甃甓蜿¶
蜒辨阡術擔鋤抛網走漁子壊岸崩崖淖逰屐金銀出地沙電¶
生大者鼎鐺小刀帛吾聞廣漠多樓臺其下㦯有蛟蜃宅乾坤¶
變化事虚無世路平陂理安測丘陵萬歲聖賢盡幽恠中流神¶
鬼出飛湍滅沒昔時人隂火茫茫招不得竹林山閣曽逰眺灝¶
淼三山傍巾舄黄塵泥滓生羽毛元氣浮沉盪胸臆只今平陸¶
改雲濤短鬢頻催見疇昔我家居與魚鼈鄰日夜轟騰鼔潮汐¶
<pb:KR4f0069_SBCK_004-12b>¶
今年秋雨嘯盲風竹瓦翻飛捲茅脊拾玥休饕海錯甘厭犀莫¶
倚孤城力桑田自笑愚公愚滿目洪波撼東極¶
　　苦獨力¶
白羊山深草一尺漢兒夜指漢闗泣兒時出闗今入闗二十年¶
為苦獨力短衣無禈牧大馬委頓流離隷旗下霜花裂肘磔馬¶
芻馬矢沒脛卧曠野義兵去年来打仗固山移營大江上滿洲¶
部落多大人漢兒為奴更苦辛朝䭾帳房過山嶺暮驅馲駝飲¶
鹽井飢食草根渇泥汁随軍東西脚無力大人令嚴酷鞭笞夜¶
半亡歸返郷籍生小𬒳虜越長城翁姥不知誰死生野雞擈天¶
兎竄地訪問鄰里無親丁形容慘慄語音改對面父子難分眀¶
<pb:KR4f0069_SBCK_004-13a>¶
大人購捕軍書急纔入里門重屏迹破衣未脱連夕逃老母縫¶
裳中夜號¶
　　竹醉日¶
醉心問杯斚嵇阮何紛紛愛竹必種竹未嘗知此君昔我有竹¶
齋西頭三竿両竿鳴早秋春風蜕盡蘀龍去暮雨飄零鸞鳯愁¶
只今石壓笋斜出壊竹参差抱拳石幽人髙潔無纎塵胸有成¶
竹干青是竹林酒徒徒縦飲但能沉醉非天真虚堂長日清隂¶
墜磔磔山禽呌空翠其中何可無我吟刻盡琅玕千个字一徃¶
冥心山水音十載浮湛麯糵事髙梧滿天蕉滿窗雖無片竹多¶
幽思天然竹笑我亦眠不知竹與我誰醉¶
<pb:KR4f0069_SBCK_004-13b>¶
　　較小瀛洲十老詩題後¶
正嘉之日廟社隆䑓閣衮衮升羣公東海以東老諸老獨臥白¶
石蒼山中襄陽同時三太守朱陳布衣亦其友十人隱顯猶一¶
人文酒南園聚耆舊余昔見圖未見詩泉石皴勒生幽姿圖中¶
人朽圖不朽縑粉生動飄鬚眉百年父老一佳話臨摹裝潢騷¶
壇掛圗再易主詩卷傳今我見詩如見畫干戈文物徒荒艸先¶
皇冊府無留槀義士哀歌惜鬢毛詩史流離悲野老諸公白首¶
承平代昔視于今多感慨何煩按址搜頺垣似睹聫吟出雅繢¶
鳯陽司李臨江孫先軰流風彷彿存手讐三篋魯魚正繭搨千¶
本蘭亭翻前賢已沒垂後昆瓣香直欲窮河源鐘期巳老錢劉¶
<pb:KR4f0069_SBCK_004-14a>¶
在殊勝中郎有虎賁¶
　　莧園主人清齋酌客張公嚴公㫁飲惟啜茗汁賦長句謝¶
　　主人兼以呈張公¶
莧園主人古給孤䟽盡楞伽一字無何煩白社尋慧逺為客清¶
齋摘筍蒲自我㫁髮逃浮屠雖捐何肉猶酒徒同龕米汁弥勒¶
供破戒梵網黄公壚張公嚴公両尊宿自飲般若成醍醐張公¶
避世東海隅恥作秦時五大夫報韓子房辟榖隱處士陶令田¶
園蕪武陵可漁踈釣弋醉郷欲徃無唐虞蒲團一片了萬事坐¶
㸔嬴項争梟盧主人豪飲如鵜鶘願㵼海水添盤杅百杯勸客¶
客未醉棊枰日影花糢糊焉能齷齪從陶朱焉用車前鳴八騶¶
<pb:KR4f0069_SBCK_004-14b>¶
干戈滿眼行不得啼殺山南山鷓鴣黄塵白骨千萬壽乃知獨¶
醒非良圖君今不醉何為乎¶
　　北窗避暑用韻和十第駿孫¶
火雲六月驅䮦陽散髮前軒愁日長安得瀟湘八尺雪掛我素¶
壁之虚堂髙蟬無聲鳥息啄菱絲藕絲覆池角君不見紫衫豪¶
貴客門外走黄埃胡纓大劔向幽朔馬頭汗雨鳴車雷我渡大¶
江去逺訪廬山師廬山瀑布五千丈蓮花正放陶公巵北窗羲¶
皇枕白石南柯勲業馳玄駒眼中萬事且休矣河鼓自巧愚公¶
愚¶
<pb:KR4f0069_SBCK_004-15a>¶
茗齋五言律詩¶
　　　　　　　　　　　　　　　　淮南彭孫貽¶
　　焦隱士廟¶
地僻逰踪少髙風物外宜不煩眀詔辟應避黨人知江霧蒙&KR0714;¶
月山猿導采芝沉吟懐古意歎息罷題詩¶
　　招隱寺¶
松梧青一里古甃石紆斜招隱騷人句蔵書帝子家風泉亂僧¶
梵雷樹閡樵車此地堪清嘯林端鳥不譁¶
　　甘露寺北軒夜坐用唐人韻¶
登眺極幽深江山入苦吟度林鐘颯颯濕露月涔涔鶴語傳覊¶
<pb:KR4f0069_SBCK_004-15b>¶
思爐香歛道心逰踪無去住野衲莫招尋¶
　　二¶
浪跡乆忘名雲林却有情堂空依佛静句穩繞燈行茶鼎潮吹¶
雪風軒竹和笙塵襟知乆滌蕭瑟聴江聲¶
　　玉山寺¶
斗笠逢僧話松房古院存山光印衣摺佛足上江㾗施食黿窺¶
鉢開關月到門勞勞倦行役小憩過祗園¶
　　銀山寺¶
山色濤聲裏花闗叩了元苔深僧不出江静佛無言亂石禪機¶
寂眠龍水勢尊寥寥放㕘罷詶對久忘喧¶
<pb:KR4f0069_SBCK_004-16a>¶
　　鶴林寺古竹院歩先侍御舊題¶
荒榛翳空院非復　斿竹春来少虚堂鳥下窺晨鍾僧乞¶
食深莽客臨碑感慨懐今昔斜陽度水遲¶
　　江上行¶
林月雞聲墜籃輿樹杪行江潮随馬走嵐霧觸衣生谷鳥鳴芳¶
甸山龍壮舊京五雲天咫尺縹緲石頭城¶
　　望鍾山雲起¶
孝陵松栢路鬱鬱吐竒姿王氣江山合烟光草木私青天謝公¶
墅白鳥蔣侯祠萬古真人宅蛟龍䕶舊碑¶
　　雨中登雨花臺¶
<pb:KR4f0069_SBCK_004-16b>¶
春逰望不極携屐上長干衆鳥忽飛去青山獨自㸔草肥三月¶
雨雲濕萬峰寒懐古荒臺畔烟花六代&KR0714;¶
　　晨至燕子磯¶
晨行来野眺旅食减春逰逺樹平蕪積空江白日流微風留燕¶
子芳草徧皇州何心携壼出楊花撲酒樓¶
　　青溪¶
青溪一片月無復小姑祠社雨神弦濕清歌子夜時山風墜烏¶
桕江路發薔蘼採得幽花返何因寄所思¶
　　昭明讀書臺¶
週遭雲木境何處是荒臺雨過溪隂合天寒夕翠来空山惟鳥¶
<pb:KR4f0069_SBCK_004-17a>¶
跡幽徑數花開欲問蕭梁事江春去不回¶
　　祖堂山¶
石窟仙巖北融公古道塲苔侵祖衣冷雲覆定僧長嵐作移時¶
雨花生一院香相尋蓮社佀清賞正難忘¶
　　攝山¶
巖棲懐宿昔登躋及春天屢憩孤雲沒将飛衆壑懸羣山歸宿¶
雨逺色見江煙獨徃無人識長歌落日前¶
　　入棲霞寺¶
尋幽入古寺松竹亂巖扉遲日山光静髙天夕氣微澄潭宿花¶
影清磬出烟霏欲向中峰住閒雲去不歸¶
<pb:KR4f0069_SBCK_004-17b>¶
　　靈谷寺松徑¶
一從靈谷去數里見髙林亭午羣峰正空山萬籟深鳥歸遲暝¶
色雲至改松隂不必尋僧語蕭條物外心¶
　　登清凉寺山麓¶
獨行臨古刹一覧望髙城鍾磬下方寂雲林百變生山川移草¶
色吳楚入江聲寥廓論前代鳴禽又晚晴¶
　　天界寺毘盧閣¶
傑閣凌羣有慿虚萬象生宗門數花落法界衆山眀霽色浮淮¶
樹江流入舊京覊心傷逺目烟卉自縱横¶
　　登牛首山¶
<pb:KR4f0069_SBCK_004-18a>¶
百折慿危磴雙峰列翠屏隂晴干象緯龍乕斷江形谷響傳僧¶
磬烟蘿蔽石亭禪機無一字松檜更青青¶
　　晚過西掖門¶
尋春歸騎緩落日掖門長御桺揺青璅官鶯出苑墻江淮聞羽¶
檄臺閣罷封章向夕笙歌發宸逰在未央¶
　　避地村居十首¶
避兵離井邑抱耒入深村烏雀柴門喜風塵㓂盗尊輕隂秀禾¶
耳積水壊籬根向夕占晴霽前山白鳥翻¶
　　二¶
䇿杖信所適㸔雲歸每遲秋風伍員渡海雨鮑郎祠竹瓦鳴松¶
<pb:KR4f0069_SBCK_004-18b>¶
䑕魚&KR0699;立鷺鷥干戈滿天地野老欲何之¶
　　三¶
風泉圍灌木薄暮更清幽螢火窺人過唐郎抱蔓逰長河低入¶
户&KR0714;月淡依樓野次占兵氣時時望斗牛¶
　　四¶
烏臼溪橋路言尋隱士家三春鳴布榖五月採菰麻水碓晴生¶
菌牽牛晚着花旌旗遍南國永夜起悲笳¶
　　五¶
官道無行客空原只晚晴魚龍横大海吳越隱孤城較雨農書¶
騐為漁丗網輕無煩故人問牧豎久蔵名¶
<pb:KR4f0069_SBCK_004-19a>¶
　　六¶
避丗吾安適卑棲俗頗宜魚竿驚野獺蝶粉觸㳺絲邨落無官¶
長鄰翁觧賦詩遥聞天北狩流涕問安危¶
　　七¶
把酒時一醉好山當我前三川正龍闘八口寄漁船日脚收&KR0714;¶
雨林光媚逺天千山㫁歸雁西望更茫然¶
　　八¶
獨酌臨溪口孤吟傍水涯野花難辨種乳鴨各知家竹色團清¶
露荷香貼淺沙愁多妨伏枕小雨閙羣蛙¶
　　九¶
<pb:KR4f0069_SBCK_004-19b>¶
幽棲簡酬應里巷少經過時與野人飲或聞樵者歌天晴收藥¶
褁雨至借漁簔鎮日茅堂上雙扉掩薜蘿¶
　　十¶
草木中原盡風烟太白髙何人逥北轍未忍卧東臯濁水肥菱¶
芡秋霖罷桔橰故園三畆宅知已長蓬蒿¶
　　苦雨¶
愁霖無日夜一望失江湖溪漲危橋沒川平㫁岸孤濕螢生井¶
竃朝菌發盤盂倚杖茅簷坐門前長緑蕪¶
　　二¶
澤國三秋候神州一壑餘積隂蒸岳瀆流潤濕琴書臥榻朝喧¶
<pb:KR4f0069_SBCK_004-20a>¶
黽髙田夜拾魚何時洗兵馬買笠共樵漁¶
　　深邨¶
深邨蒲稗裏细雨草堂歸逆水河魚上穿雲野鶴飛朔風揺鼓¶
角秋色隱旌旂累日柴門閉平蕪沒釣磯¶
　　野望¶
髙天来野望大海日滄波舊國青山在閒門白鳥多江湖歸客¶
老歲月傍人過霜露中原偏西風折芰荷¶
　　秦溪雜詩八首¶
水國經秋雨秦谿盡日流黄雲沙雁沒孤月曙螢收兵火眀山¶
市邨橋閡釣舟畏聞言理亂髙枕卧汀洲¶
<pb:KR4f0069_SBCK_004-20b>¶
　　二¶
朔漠風塵起東南百戦時流人聞野哭山鬼蔽叢祠隂電龍蛇¶
蟄秋飢鳥雀悲三吳正戎馬關塞罷登陴¶
　　三¶
朱家㳺俠子分宅草堂幽傍水斜開户㸔雲又上樓飄零依藥¶
物兄弟各孤舟貧病兼秋老何堪對白頭¶
　　四¶
秋風西北望百里見人烟古戌依山盡孤城傍海懸㸔花愁滿¶
眼聴雨夜如年薄暮胡笳合沙鷗莫浪眠¶
　　五¶
<pb:KR4f0069_SBCK_004-21a>¶
虚堂深樾裏風雨晝冥冥獨坐開書卷無人問草亭山連大鹵¶
白天入島夷青何地堪逃世烟波隔洞庭¶
　　六¶
丗亂愁生計日髙長閉門閒居諳稼性鄙事觧禽言露白園𬞞¶
長霜清果臝繁每從鄰父老歎息話桃源¶
　　七¶
聞道乗輿出行宫萬里橋風花安燕雀忠孝感漁樵白帝秋逾¶
老青林晚見招空令流落士嗚咽紀南朝¶
　　八¶
携家栖曠野吠犬警深更每食惟瓜瓠空壼問酒罌風吹壮士¶
<pb:KR4f0069_SBCK_004-21b>¶
髪月白義師營萬事悲歌外清樽負此生¶
　　聞寧海寺鍾¶
何處霜鐘動蕭條覺夜分虚堂諸妄息萬籟此中聞山溼鴉翻¶
樹窓眀月破雲餘生了無着物外憶人羣¶
　　管葛両山¶
平生思築室管葛両山間巳負雲林約徒悲芳杜顔江天含禹¶
穴花鳥入荆蠻白石樵歌子無人獨徃還¶
　　偕朱崔二子登豐山問避兵處¶
秋隂生四野山色欝相望一水沿溪入羣松帯雨長荆榛隱烟¶
火花藥繞茅堂尚畏雲峯淺尋源共夕陽¶
<pb:KR4f0069_SBCK_004-22a>¶
　　自秦谿間行出梅園¶
風雨秦谿道流離見甲兵黄沙随陣合白刄四山眀岐路無南¶
北扁舟隔死生相逢惟一哭暴骨正縦横¶
　　𥘉抵家¶
豈謂餘生日重来未死身空城無舊識飢大喜歸人白髮君親¶
苦黄花戦闘新扶傷對兄弟嗚咽每盈巾¶
　　二¶
故里潜行入秋隂慘不舒窮途安正命羣盗妬&KR0714;書忠義飄蓬¶
外烽烟落雁𥘉山中有老母未敢托專諸¶
　　野泊¶
<pb:KR4f0069_SBCK_004-22b>¶
野泊沿洄住秋懐苦未諳貧村眠病犬空磬出孤庵露白苗根¶
悦風鮮菊意甘東臯可歸隱剥蟹問農談¶
　　二¶
山郭行将近停橈避市烟鳥歸催棹發舟小趂吟眠溪嚙危橋¶
瘦林收古葉乾還家生計晚頃豆落秋田¶
　　采菊¶
把菊誰相賞飄零殿衆芳無人知此意不採亦何傷衰草離騷¶
國清秋王者香願言深寄托傲士卧潯陽¶
　　問維申病起¶
不見吳郎乆西風動索居蓬蒿尊掩户兵火惜&KR0714;書詩助謀生¶
<pb:KR4f0069_SBCK_004-23a>¶
拙員添入丗踈所思惟舊友斗酒歎無魚¶
　　二¶
一卧新秋過經年謝病中詩名堪止瘧文癖不醫窮祭獺陳書¶
滿来禽彷帖工那堪憔悴裏切切語隂蟲¶
　　酬二子(伯旃仲木)¶
一從歸謝客不復敢論詩小病添踈懶新蛩亂衆思鳥鳴懐舊¶
友龍悶得吾師兹意違流俗惟應二子知¶
　　二¶
空窅秋讀夜竹影正童重拾句題新月刪詩尚古風耕耘寛母¶
力窮達忌文工澤畔吟何苦天涯有㫁蓬¶
<pb:KR4f0069_SBCK_004-23b>¶
　　和真長司李丙戍除夕¶
老去悲殘臈驚心此夕中窮愁和酒畫詩債逐囊空短髪經年¶
雪孤燈半夜風梅花真我友白首歲寒同¶
　　歲盡¶
悠悠空歲晚孤負十年心徃事凋雙髩寒燈守寸隂身名悟窮¶
達丗網出飛沉蓬累真吾素風波一任深¶
　　尋菊至博陸祠用舊題韻二首¶
野歩探幽去尋秋入古祠僧歸鳴磬早菊瘦報霜遲鴉陣𥘉寒¶
月苔衣沒字碑無人識孤徃自和舊題詩¶
　　二¶
<pb:KR4f0069_SBCK_004-24a>¶
采兹秋一掬為酹古時侯墮果松䶉喜窺門瓦雀愁城砧傳戌¶
怨村雨㫁詩郵心事天涯苦千山隱越州¶
　　元日¶
苦霧庭隂白虚窓木葉乾年華清鏡改天地戦塲㸔短燭消&KR0714;¶
史空罇餞薄寒不因堂上祝寕忍強扶冠¶
　　郊外訪春¶
寒梅如速客先我到鄰家澗長因春水詩成報晚霞落潮喧屐¶
齒歸鷺點山涯刻盡春林竹驚雷蟄筍芽¶
　　踏月¶
蕭條成獨徃清景畫無權坐石人同古臨風句亦仙鍾昏鄰火¶
<pb:KR4f0069_SBCK_004-24b>¶
後鳥睡月㾗先悔不携琴出空林鳴澗泉¶
　　野庵訪滇僧¶
籬落蔵幽槿柴扉縳古藤禽言人外語石火定中燈壊衲蘆花¶
𥙷殘經楮葉謄西来無一字持此問滇僧¶
　　棹雪宋浦¶
買墅荒寒外𥘉乗載鶴船天橫低草閣橋瘦隔溪烟枯蚌乗春¶
漲鄰雞咽墓田籬花猶未盡倚棹對山眠¶
　　二¶
萬山人迹絶乞火到田家梅氣收殘醉瓶香歇點茶漁歸辭宿¶
鷺林重壓棲鴉却笑扶笻者吟成髩已華¶
<pb:KR4f0069_SBCK_004-25a>¶
　　三¶
十里溪光白孤篷斗笠安人烟和澗瘦詩思敵郊寒蜕蘀随龍¶
蟄空罾捲獺&KR0714;尚嫌林樾淺振屐赴前灘¶
　　四¶
雪深埋馬迹烟郭已鍾昏童子𥘉開户歸舟正欵門山携殘粉¶
本琴抱㫁氷紋詩骨應清絶孤吟倒石罇¶
　　金子讀書城南僧舍題壁¶
古寺如山僻空齋對雪深坐談忘日夕選句送春隂家國懸雙¶
淚雲泉鍳此心悠悠十年意無復論升沉¶
　　二¶
<pb:KR4f0069_SBCK_004-25b>¶
嗟君能寂寞何愧古之人世事逢僧盡文章得友真歌横指冠¶
髪劍許借交身無限風塵色寕甘守釣綸¶
　　示吳大維申¶
甚矣吾衰也新詩敢細論竒文金石壽古誼鼎&KR0595;尊丗事抛孤¶
枕深情在五言憐君正同調携句欵柴門¶
　　期仲木訪半村¶
與君為二仲踪跡更相鄰家國風波苦文章毁譽真卜居諳陋¶
巷新友得詩人何日同過訪西風整角巾¶
　　與仲木索季容詩¶
知君有愛弟詩句更清新文在黄𥘉上名蔵白屋貧好風人夢¶
<pb:KR4f0069_SBCK_004-26a>¶
逺舊雨客来頻莫惜携　草玄亭與細論¶
　　贈子行¶
破榻延佳友賔喧集草堂娛親忘来貴飛墨覺髯香道貌山容¶
秀文心畫理長家貧子錢盡𥘉典十三行¶
　　二¶
空屋書聲出汙萊自滿堂名藏村塾老句授孝經香落葉羈愁¶
積昏鴉定省長不須鄰壁照虚牖過宵行¶
　　贈子㳺¶
毛頴傳佳士銅觥怯酒神僦園和月典贈婦貌山頻花鳥真長¶
物烟雲不我貧到門無俗客洗岕墨池濵¶
<pb:KR4f0069_SBCK_004-26b>¶
　　三¶
肝鬲眀子雪錢刀賤不神老親江火㫁密友雨𬞞頻巷栁雙扉¶
小家山一研貧行吟訪秋意落葉下河濵¶
　　書感¶
揺落孤生客先秋己自驚挑燈通夕語覔句避人行逺字書難¶
寄悲唫劍有情寸心灰㓕盡爐火坐&KR0714;更¶
　　無事¶
羈人秋歷歷孤坐自成哀小巷如山僻空庭只鳥来書催蕉𥿄¶
盡句報藕花開從此吾歸去西風滿釣臺¶
　　簡童大¶
<pb:KR4f0069_SBCK_004-27a>¶
避丗将焉徃尋君喜地偏逃名屠狗畔感物候蟲先衝靷狂歌¶
楚投金恥赴燕故人多雀起與爾共鷗眠¶
　　再簡童大¶
天地逰逾窄風騷托更狂一貧家隻立百感鬢蒼茫廢筆真成¶
冡提壼老是郷過從来二士不遣徑苔荒¶
　　徃事¶
徃事惟孤憤蕭條一倚䦨蛩聲催鬢短酒力破愁難貧病秋将¶
老宵眠月易殘平生流水意寂寞抱琴彈¶
　　禾中雨酌¶
相對滿天雨蕭條此一時㣲蟲響秋色深坐過花期百感論詩¶
<pb:KR4f0069_SBCK_004-27b>¶
苦餘生對酒悲西南流落客杜老在巫䕫¶
　　中秋雙溪橋坐遲月¶
野月何能好偏從愁望生秋光羙溪影棲鳥悦寒更人助蟲聲¶
怨村傳鶴語清亂餘甘習隱寕敢傲躬耕¶
　　南郭農談¶
並坐桔橰上秋隂正滿田農談諳穡事丗雙惜流年古桂為薪¶
盡良苗壓水眠盤桓忘日昃村飯又孤烟¶
　　聞武塘信¶
䘮亂餘生在干戈此地偏交逰無半字涕淚續&KR0714;年身自甘長¶
賤飢猶恥俗縁相逢驚各瘦飄泊鬢絲邉¶
<pb:KR4f0069_SBCK_004-28a>¶
　　龍湫¶
苔甃危亭上清泉沁石䦨烟雲山骨冷毛髮古潭寒酌月人俱¶
淡尋秋夢未&KR0714;相期共龍卧選地買林巒¶
　　龍母冡¶
攝衣凌峭壁藉草酹龍君蛻甲松鱗老逥峯樹鬛分天容海眀¶
㓕晚色鳥紛紜好倩山靈䕶他年誓墓文¶
　　湯山¶
烟海非一状秋光亂衆山浮雲去不息行者能無還霜老天根¶
涸風黄雉子斑将歸忘日夕新月在禪闗¶
　　雅山¶
<pb:KR4f0069_SBCK_004-28b>¶
乆慕探幽賞兹逰雨更竒前岡鳴犬子仄徑下鷹師豈謂勝懐¶
减其如秋氣悲悠悠北山客采菊寄相思¶
　　一目泉¶
石泉甘可掬塵土洗雙眸蟹眼松風寂蛾眉黛月流照人無限¶
碧眺影一分秋為挈銅瓶去花隂蕩小舟¶
　　佛閣晚眺¶
尋秋無逺近開院共慿樓㫁雁一聲晚有人相對愁山風飜瓦¶
雀海影落簷溝送目忽千里白雲天盡頭¶
　　尋菊至慱陸祠再和舊題韻¶
為憐秋色好三度問荒祠懸瓠空瓢苦炊茶古竈遲胡藤癭老¶
<pb:KR4f0069_SBCK_004-29a>¶
樹漢字蠧&KR0714;碑亂卉頺垣裏騷人易有詩¶
　　二¶
行吟憔悴子采菊酹君侯野墅蒿三徑新詩客四愁魚荒烟户¶
税㕍阻故人郵不為尋秋渇茶寮訪趙州¶
　　曉坐當湖徳蔵寺¶
侵曉投蕭寺晨光上早霞㫁鐘眠壊殿枯木亂棲鴉客鬢催黄¶
葉歸舟誤菊花無人見行跡塔影在寒沙¶
　　韓明寺竹樓¶
野廟知何代山僧説魏公人烟半邨樹鳥語一溪風深草寺門¶
古夕陽歸棹紅荒凉無可詠獨嘯竹林中¶
<pb:KR4f0069_SBCK_004-29b>¶
　　石庵¶
秋草延野歩幽鐘客至門粥魚人外寂山鵲定中飜塵事入林¶
盡新詩白佛言坐深無一字松檜緑隂繁¶
　　玊庵禮大悲像¶
微雨晨鐘外溪門宿鷺邉幽踪茅徑細忍力草㾗堅秋茗添僧¶
苦山衣上佛烟還持蓮社酒禮戒梵王前¶
　　宿當湖徳蔵寺¶
短棹舞寒葉僧房正掩門&KR0714;鐘警寥廓新月易黄昏空境生羣¶
動羈愁積衆喧晨光滿幽聴一一早鴉飜¶
　　二¶
<pb:KR4f0069_SBCK_004-30a>¶
一榻掩雲卧藤花眠竹床庭隂生古檜客夢出山房枯磬身心¶
寂孤梅寢食香幽沉數年事未忍對空王¶
　　舟經石佛寺¶
朔風揺晚色獨鳥下寒流山徑積黄葉離人成白頭苔荒石佛¶
古水折寺門幽徙倚林塘暮覊懐不可留¶
　　和仲木除夕有懐¶
十里湖光外故人今夜同觀書共窓火不仕見門風情思君親¶
裏知交雨雪中長貧慰堂上莫使歎瓶空¶
　　元日酹從吾處士墓¶
夫子真前哲同時見古人青山昔賢宅白首石蘿春花月両湖¶
<pb:KR4f0069_SBCK_004-30b>¶
老軒車一巷貧姚江東渡處百里指迷津¶
　　再經雞山弔𨳩羙¶
一臥故林月千秋同所歸生還眀主意宿草寸心違山色前朝¶
在溪聲萬樹飛惟應知己淚獨灑故人衣¶
　　春王四日和菁莪沈先生𥘉度¶
山中無曆日何地問王春邈矣從黄綺蕭然一隱淪乾坤難北¶
望滄海是東鄰誰識陶彭澤歸来處士身¶
　　盆中緑蕚¶
盆山添小景物候報芳春素蕚低相媚蒼苔跡漸淪歲寒孤自¶
抱風雪四無鄰寂寞林居士無何慚丗外身¶
<pb:KR4f0069_SBCK_004-31a>¶
　　雜興¶
經旬掩蓬户命屐過深知烽火催行役流年擾夢思春愁離酒¶
動暮雨赴花遲避丗吾安徃乾坤正可疑¶
　　二¶
危城驚戦闘愁病惱燈期海氣漁龍上軍聲鼓角悲二毛慚掩¶
鏡百感廢論詩戎馬闗山道春風攪别離¶
　　重過西塘¶
親知各異縣去住惜離羣有姊先朝露空墳隔暮雲&KR0714;星三店¶
火横角半河聞歸思昏鴉亂江城夜氣分¶
　　馬眀渡¶
<pb:KR4f0069_SBCK_004-31b>¶
野廟臨欹岸新流沒亂蕪干戈歸燕雀豺虎涉江湖落日孤舟¶
逈先秋一雁呼主人留客苦揮棹别羣鳬¶
　　驟雨¶
危檣逢驟雨㫁岸只髙天蒼莽江山亂風波宇宙懸疾雷龍尾¶
㑹暝色月㾗先畏路安吾拙沙鷗急瀬眠¶
　　虹見¶
戎馬烟波老扁舟身事違日規虹外合螢色雨中微永夜星河¶
直空邨鶴雀歸漁樵吾計拙明日掩荆扉¶
　　鶴湖¶
夜氣蒼茫上危樓鼓角䦨風揺鶴湖白月抱柳洲寒客夢愁蟁¶
<pb:KR4f0069_SBCK_004-32a>¶
虐僧餐惜鼠&KR0714;昔逰惆悵句壊壁掃塵看¶
　　半邏夜泊沽酒見白虹貫斗分¶
沽酒鄰燈出移船宿鳥喧白虹圍雨急隂電過河昏野老占兵¶
氣天王次劍門乾坤莾蕭瑟秋草沒中原¶
　　舟行夜歸¶
天漢秋空盡舟行獨夜時露寒人影濕水定月華遲吠犬&KR0714;更¶
緩驚鴉萬籟疑山城苦屯戍䘮亂畏題詩¶
　　金粟山五月菊花盛開詩社共賦¶
古刹傳宗舊秋花冐暑𨳩如何蓮社裏早巳白衣来炎氣凝髙¶
節空山隱異才孤根葵藿侶霜霰莫深哀¶
<pb:KR4f0069_SBCK_004-32b>¶
　　入南宫道院¶
晨行入古霧幽徑過琳宫得句人烟外開門墜葉中茶烟文火¶
細啄木禹符工歎息勞塵事無因訪八公¶
　　七夕雷雨¶
&KR0714;暑驚雷後髙齋灌木傍山城依節物秋思改衣裳河鵲驚檐¶
墜蛛絲胃雨長踈燈照雙電牛斗夜蒼蒼¶
　　水西寺¶
雙院鄰鳴磬扶筇過水西禪心古池月幽事晚鴉啼墻薜牽人¶
緑瓶花向佛低真忘在城市松竹映山棲¶
　　大中祥符院¶
<pb:KR4f0069_SBCK_004-33a>¶
寂歷過禪院齋鍾報客時蟲侵宋碑字鳥下蔣侯祠戦壘黄花¶
痩寒城白日遲相逢僧話久不作感秋詩¶
　　南湖晚眺¶
落日南湖迥餘霞晚暫明水光催暝色砧響動空城平野寒燕¶
積孤舟白鳥横風塵悲物役短髮豈無情¶
　　太古道院¶
太古何年雪松隂覆石壇風霜雙樹偃龍乕六丁&KR0714;香炧銷雲¶
篆雷尊醉籜冠浮沉城市裏髙舉羡飛翰¶
　　不寐¶
不寐夜何永角聲霜滿天鄰雞揺旅夢山鼠攪愁眠羣動晨鍾¶
<pb:KR4f0069_SBCK_004-33b>¶
外歸舟宿鷺邉悠悠論身事愧負主人賢¶
　　弔黄谷(滇人黄谷棄户/携丹青萬里来逰二十年矣/洊經世亂棄家不歸知交所贈随手付酒家子錢)¶
(貧病無依依其門下士張遠以老無疾而逝張經营其/䘮人咸義之作詩二章一以弔黄一以羙張張甬東人)¶
一代黄公去無人識故矦嚢錢浮白盡山水點蒼留乆卧嗟蟲¶
臂前身是虎頭獨憐門下士負鏡葬南州¶
　　二¶
天南流落客異域乆来逰白首諸侯老丹青萬象收知心一道¶
子(侍御朱公道子携/谷来海上)絶筆付僧繇流寓他年傳何人誌故丘¶
　　西林晚歸¶
春盡草木長夕陽鐘磬微無言花自落不住鳥還飛空梵息羣¶
<pb:KR4f0069_SBCK_004-34a>¶
動閒雪送獨歸寥寥對城市深掩故園扉¶
　　浴佛日齋居¶
齋居同野衲浴佛此佳辰水觀知魚動池光受雨新山禽忘語¶
黙花月見天真相約臨流去春波浣角巾¶
<pb:KR4f0069_SBCK_004-34b>¶
<pb:KR4f0069_SBCK_004-34b>¶
茗齋五言排律¶
　　　　　　　　　　　　　　　　淮南彭孫貽¶
　　雞鳴山功臣廟¶
一綂還華夏羣雄服異人乗時龍乕合結納狗屠親胡㑹知将¶
盡天心自有真竒材開嶽瀆精氣列星辰仗劔驅亡虜投戈拜¶
至仁秋毫皆帝力徃事更誰論勲烈諸公在遺容廟貌新英靈¶
逥顧盻毛髪動麒麟鉄劵河如帯丹青筆巳神十王凝袞冕二¶
卣報眀禋淮水縈朱户鍾山近玊宸蕭條豐沛里掩映禁城春¶
草長祠前路松生石上鱗間關同創造櫛沐憶艱辛麥飯王孫¶
死祈連故冡湮野花低送蝶桺絮細飛塵芝菌師黄綺丸泥弈¶
<pb:KR4f0069_SBCK_004-35a>¶
項秦何来帷幄貴豈少博徒貧相契堪金石棲遲老釣綸故都¶
今再建早晚見推輪¶
　　望孝陵¶
雄圖開曆服寝殿合烟霄大漠真人去江東覇業銷地形蟠泗¶
水龍勢入南條一戰琱戈偃千秋秘器遥玉衣春寂寂石馬夜¶
蕭蕭原廟蔵弓劔山神䕶採樵閟宫羣鹿衛岳瀆百靈朝文物¶
無前古豊功更不祧五雲低縹緲雙觀鬱岧嶤歌舞猶思沛郊¶
壇已配堯翠華如髣髴松盖共飄颻翹首瞻佳氣蘢葱上泬㵳¶
　　天壇晚眺¶
周垣環輦道雲物鎻圜丘大典刑牲帛祠官識冕旒銀潢扶砌¶
<pb:KR4f0069_SBCK_004-35b>¶
落珠宿抱壇流　二祖功殊絶羣倫慱攷諏乾坤含一氣岳瀆¶
視諸侯神鼎髙陵閟齋宫御蹕留緑苔蟠古簋香草入空卣夾¶
路松隂直虚簷鳥迹逰両京分郏鄏百戦定嬴劉五馬今南渡¶
三山控上㳺長江龍虎濶　孝廟石羊秋野蝶飛花緩春蕪燕¶
子愁芳郊偏寂閴幽客獨夷猶何日論封禅皇輿奠九州¶
　　壽叔王父季親隱君¶
髙陽傳系古票騎舊名齊早歲甘投幘何心傲執圭避名烟市¶
裏卜宅草堂西欄檻蘿垂户茅茨燕共泥當軒惟石文偕隱有¶
梅妻亂後安耕鑿知交半阮嵇隱鱗離丗網倦羽樂卑棲老去¶
文章賤平生身事暌買山貧未遂訪嶽侶空携槖剰詩千首田¶
<pb:KR4f0069_SBCK_004-36a>¶
荒雨一畦二毛殘白髮三月正黄鸝簷雀辭觴客囊琴命短奚¶
逃喧尋野衲㫁酒餉蒸藜相約秦源去桃花正滿溪¶
　　七夕柬謝三丈叔簡¶
叔也抱竒尚懐哉歌式㣲先朝餘白髮古巷老烏衣髙枕江山¶
改流年故舊稀離憂搴杜若孤憤續韓非戴笠吟何瘦投林遯¶
亦肥清襟動琴阮静氣入陶韋理亂惟醇酒塵喧一掩扉西堂¶
連夕夢南郭㡬朝暉無悶師龍徳長貧慰鶴饑身名漆園蝶心¶
事富春磯松子尋同去桃花避不歸棲遲甘𣏌菊混迹又烟霏¶
小句逰仙隱時人乞巧違匏瓜宜勸飲河鵲正飜飛¶
　　詠雪(十二韻得陽字禁用/絮花月塩玉鶴蝶諸纎巧字/梁園郢曲謝庭剡棹諳故事同子服駿孫弟分賦)¶
<pb:KR4f0069_SBCK_004-36b>¶
朔管吹嚴律寒威歛太陽山河清氣逼晦魄積隂蔵薄暝樓臺¶
合先春卉物芳銅龍添漏冷銀鴨隱灰光覊客催華髮髙人閉¶
草堂印堦苔齒沒抱甕酒㾗香閣思凝簾重邉愁阻雁長舞園¶
雲漠漠烟闕樹蒼蒼六代銷鉛粉孤吟破混茫白眉交㫁軫素¶
手婦無裳破壁牛衣泣霜阡馬鬛傷飄零對羣從倦羽欲飛翔¶
　　殘雪¶
&KR0714;雪林間白窮隂夕氣昏餘寒生閣夜霽色動頺垣掃竹𥘉開¶
徑低烟稍出村聚英歸茗竃餞暖上清樽漸覺丘陵復㣲聞鳥¶
雀喧曉樓融幕濕積翠减裘温海蚌中宵朏簷鴉古瓦翻逺山¶
黄返照凍雨漲沙㾗獨有麻衣客蕭然半畆園知心素交盡皓¶
<pb:KR4f0069_SBCK_004-37a>¶
首北堂存身世同飄霰風塵一閉門流澌将送臈早晚彂平原¶
　　春雨邨居¶
幽棲謝城郭獨徃自悠然雨足桑麻長邨深歲月懸野航維屋¶
角新漲到籬邉燕麥花芒白魚梁獺尾去耕耘寛出處理亂任¶
山川隱几羣書冷傾壼萬卉妍何煩聴清嘯衆響在鳴絃¶
　　章有堂牡丹開逾百朶拈賦十韻¶
輕隂籠短榭正是釀花天鎮此茅堂寂寕百卉妍㽞香𧖟月後¶
䕶砌燕泥先蜂蝶晴絲捲簷楹淑景懸氣清紅䄂外豔發慱山¶
前綺句人宜老名園記徃年日髙簾影正風静露文圓一代空¶
佳䴡新聲在管弦惜春啼衆鳥把酒對羣賢共剪西窓燭當軒¶
<pb:KR4f0069_SBCK_004-37b>¶
擘彩箋¶
　　先侍御手植牡丹二本于松桂下今松桂成隂牡丹零落¶
　　殆盡感賦百字示駿孫¶
一從柱史去寂寂對花神松桂輕隂合苔莓古徑新藥欄縈蝶¶
少畫鼓壊床貧舊壁蛛侵字虚墻燕掠塵飄零浣花叟孤負洛¶
陽春南國多才子東山罷衆賔燭来庭似月簮却鬢如銀榖雨¶
紅争墮柴門晚負薪大夫猶有賦招隱更無人何處尋姚魏烏¶
衣整角巾¶
<pb:KR4f0069_SBCK_004-38a>¶
<pb:KR4f0069_SBCK_004-39a>¶
茗齋七言律詩¶
　　　　　　　　　　　　　　　　淮南彭孫貽¶
　　禾上晤諸子¶
飄泊亡家逐海鷗河干驚見各維舟草間伏蟀空相語風下孤¶
螢可自由一夜鬢絲經亂白三年劔鋏傍人秋洞庭雖有鱸如¶
玉不敢漁燈買釣鈎¶
　　二¶
柴車枯悴濕樵巾短褐流離變苦辛此去蓬蒿深謝客他時荆¶
聶更無人椎埋年少千金俠風雪家園一研貧今日相逢訴惆¶
悵桃花未必許垂綸¶
<pb:KR4f0069_SBCK_004-39b>¶
　　茗齋壁間題句多作古人矣¶
蕭瑟空窅滿硯塵𥿄屏藤几各横陳階前舊草無行客壁上題¶
詩半古人刈草聊添来夕火抱鋤不悔此生貧眼中何限飄零¶
恨鄰笛誰家月下新¶
　　重九前一夕聴雨賦滿城風雨近重陽¶
獨客驚秋黯自傷夜深哀響亂梧床烟鐘出郭砧𥘉濕隣屐探¶
籬菊漸黄窮巷林稀喧澗葉幽齋茶静滴空堂遥知孤雁千山¶
外未到登髙鬢已霜¶
　　丙戌除夕用韻¶
鄰烟燒芋點&KR0714;杯堂上娛親舞百囬寸草㤙私慈母竹三年音¶
<pb:KR4f0069_SBCK_004-40a>¶
問嶺人梅山城儉歲貧無火空廪飢烏晚自来坐惜流光到容¶
髩愁心不待曙鍾催¶
　　二¶
吟窻冩盡剡溪藤惟有&KR0714;書伴寝興莫向君平重買卜已羞賈¶
島不為僧空山獨客經年字短髩愁人一夜燈囬首昔逰成徃¶
代故宫舊帖暗紅綾¶
　　丁亥元旦用韻¶
年華苒染寄愁中聞道干弋在二東正朔不知誰氏曆交逰敢¶
壊古人風鶡冠著𫐠留殘史雁帛飄流有㫁蓬丗事莫論惟痛¶
飲醉郷從此老無功¶
<pb:KR4f0069_SBCK_004-40b>¶
　　二¶
讀書抱耒事多違生計蕭條漸已㣲市肆相㸔屠豕俠泥塗何¶
恥飯牛肥木奴半畆供漁税莱婦三餐共蕨薇已自抛書焚茟¶
石不煩國語辨非非¶
　　雪後觴諸子¶
空樓&KR0714;雪帯髙城永夜清言對麯生種竹已成盟晚節八山未¶
得愧浮名久逃臧否惟中聖不為窮愁哭歩兵諸子但能同寂¶
寞扵陵與爾共傭耕¶
　　花朝雨中飲維申齋頭¶
二月看花始出門花時冷落似深村海棠杜老新詩少燕子春¶
<pb:KR4f0069_SBCK_004-41a>¶
風舊社存何處禽言怨踈雨可憐心事負清樽為君潦倒傾三¶
雅紅燭枝傍舞醉髠¶
　　題師陶閣¶
布簾城曲枕踈樓坐擁𬗋桑半卷逰寂寞寒花温鶴絮風塵人¶
事罷漁鈎茅堂髙寄餘雙眼短劔哀鳴已十秋且復孤吟随燕¶
雀青山白榻卧黔婁¶
　　同諸弟入西林庵¶
天親無着喜相随携屐尋僧出每遲白社青林成眷屬黄花烏¶
帽負心期同来蕭寺惟燒芋况遇寒山且和詩元亮只今新㫁¶
酒逺師莫復笑攅眉¶
<pb:KR4f0069_SBCK_004-41b>¶
　　二¶
坐久西林日可中還将半偈問禪公滿天黄葉雙扉掩一片蒲¶
團萬事空出定慈烏下鳴磬&KR0714;棋竹院響寒風小橋眀月勞相¶
送我與閑雲出偶同¶
　　自和西林韻¶
平生浪迹倦追随今日投林計已遲流水十年懐徃事名山雙¶
屐問前期白衣客至偏無酒黄菊花&KR0714;未有詩搃為塵因躭歲¶
月獨令慈氏久低眉¶
　　二¶
開籬誰叩竹林中身是山人白兎公幽鳥啼殘當午寂孤雲飛¶
<pb:KR4f0069_SBCK_004-42a>¶
盡只寒空齋厨𬞞長前宵雨瓶桂香生退院風歸去持杯供彌¶
勒半龕他日與君同¶
　　和伯旃秋日偶成¶
南北淒凉事已&KR0714;悲歌行子怨衣單年来孤憤惟弹劔日落踈¶
樓一倚闌謝豹山寒歸客少枯魚淚盡寄書難何時築室要離¶
冡披髮空江把釣竿¶
　　夜酌潜夫鄰鷗池館¶
河流蕭瑟㕍聲哀相約登髙客自来歲月㡬何成短髩山川如¶
此負&KR0742;盃荒城雨過潮初上老圃秋深菊未開共話昔年惆悵¶
事寸心&KR0714;燭有餘灰¶
<pb:KR4f0069_SBCK_004-42b>¶
　　九日登陳山¶
靈湫萬木鎻烟鬟絶壁捫蘿上石闗大海衆流環積氣蒼龍一¶
雨過前山清秋揺落三年怨野菊參差滿&KR4018;斑不爲慿髙多涕¶
泗白衣雙䄂久潺湲¶
　　竹林山樓海望¶
琳宫寂寂枕寒流海月山風獨倚樓極目雲烟欹皂帽側身天¶
地羡沙鷗紅塵白髮三千丈野戌黄花一片愁何似垂虹釣鰲¶
去軒窅只尺面瀛洲¶
　　湯山¶
落木風髙海氣清林僧送客少将迎坐深澹霧衣前出茶罷寒¶
<pb:KR4f0069_SBCK_004-43a>¶
潮竹外鳴衰草亂山餘戦壘夕陽千里見荒城天涯無限傷秋¶
色已分漁樵過此生¶
　　登髙和潜夫¶
散髮相期老澗阿十年身事付滄波慿髙風雨江山改亂後登¶
臨感慨多古戌烽烟殘菊短騷人愁緒一秋過松根𫾣火泉𥘉¶
沸且傍巖扉共嘯歌¶
　　雅山遇雨¶
恠石&KR1713;砑鳥道危屐㾗扶雨過厜㕒髙厓草木深秋變衆壑隂¶
晴萬象疑殘月吐洲孤蚌减枯松墜子野禽飢披榛處處尋遺¶
迹惆悵山僧縂未知¶
<pb:KR4f0069_SBCK_004-43b>¶
　　再入西林¶
風急晴臯落野禽葛巾又復入西林白雲難洗天涯恨黄綺焉¶
知避世心哀梵驚寒揺墓草踈鍾過午改庭隂多愁多向空王¶
懴燒盡名香寸寸深¶
　　訪朗公¶
春風㙮院罷繩床聞説支那入道塲恠石雅山聊設供經壇古¶
寺舊開堂浮生百感頭空白小閣重陽菊巳黄身是維摩病居¶
士題詩又過朗公房¶
　　送雪濤上人還山¶
亂餘久矣謝塵因半似頭陀尚角巾破衲願依無上士名山尚¶
<pb:KR4f0069_SBCK_004-44a>¶
憶再来身孤飛白鶴如招我滿地黄花欲笑人眀日從公借瓢¶
笠看余行脚虎溪濵¶
　　過黄泥橋有感¶
小橋無主晚花開芒屐尋僧渡澗来野火梟啼周處廟亂鴉客¶
弔李陵䑓黄泥舊坂蒿禾合白骨荒原鳥雀哀獨有蕩隂三士¶
冡魚膓千載不成灰¶
　　分賦豺乃祭獸¶
秋郊虎迹草根黄鷙獸尋鮮酹澤梁得食聲喧驚咋犬啖餘飽¶
罷餉貪狼風號御史埋輪道月黒虞人較獵塲應是取狸先物¶
候江南公子正無裳¶
<pb:KR4f0069_SBCK_004-44b>¶
　　虎始交¶
暖律𥘉囬白獸宫山君求匹下蒙茸尾箕光動扵莵上鉛汞精¶
飛巨澤中彩暈忽圍班女月巫雲同嘯大王風只今草莾多豪¶
傑未許雙棲有二雄¶
　　天氣上升¶
碧落髙凝俯大荒盡收元氣入蒼蒼山河清景初寒上霄漢罡¶
風太液傍烟客排虚雲路直仙人乗霧羽毛香卑飛久息摩空¶
志不逐蓬根朔吹翔¶
　　並蒂菊花為七弟正仲賦¶
霜落衡門手自栽悠然三徑並枝開却疑蘭澤同心者相約寒¶
<pb:KR4f0069_SBCK_004-45a>¶
臯二仲来共傲両山風雨色雙浮重九弟兄杯東籬從此堪偕¶
隱莫伴靈均楚客哀¶
　　晚至金粟寺¶
古寺踈林下暮鷹祖衣共禮一枝燈宗門無語花長落羣動俱¶
空月自升相對山禽閑送客獨眠幽石静依僧堂頭倘許頻燒¶
芋擬便携舂佐惠能¶
　　登甪里山¶
枯草芒鞵踏更輕却来甪里訪先生孤花小磵寒逾好落日諸¶
山晚暫明導客野猿依樹嘯窺人宿鷺過溪行逋翁去後書䑓¶
廢鳥迹荒荒石磴平¶
<pb:KR4f0069_SBCK_004-45b>¶
　　丁亥除夕¶
兵火荒城减市烟愁多此夕酒無權家園欲别翻如客&KR0714;夜偏¶
長小似年丙舍空懸鍾傅帖白衣哀動慶卿篇挑燈坐待鄰雞¶
曙慈母東堂尚未眠¶
　　二¶
瀕年短髮損形容憔悴幽房對欵冬名姓久逃髙士傳行蔵畧¶
似酒家傭空山羊角誰題墓半壁牛衣自賃舂聊共團圞煨柮¶
火壊籬焼竹汰龍鍾¶
　　戊子元旦書事¶
市橋曲巷轉槐衙早起開扉候曉鴉愁坐未容生好句感時不¶
<pb:KR4f0069_SBCK_004-46a>¶
敢說年華門前舊雨稀投刺窓外&KR0714;梅有剰花此去天涯休問¶
訊江南羣盗正如麻¶
　　二¶
南窓晴色上庭柯鳥雀柴門未可羅海内戦塲春事薄江湖行¶
路此生多離懐定有登樓賦兵兆先占缺餅歌東郭衆山山近¶
海待余歸日築烟蘿¶
　　窮九¶
可憐此日真窮九䘮亂江南苦未休戎馬荒城惟列戍故人累¶
月㫁詩郵魚膓俠士空屠狗犢鼻王孫自飯牛何心茅簾徒點¶
易祗須荷鍤枕糟丘¶
<pb:KR4f0069_SBCK_004-46b>¶
　　二月二日¶
八春人事傷懐抱負却窓梅一樹花丙舍墓田鴉萬箇烏衣古¶
巷燕誰家社公賽罷偏多雨地母占来合種瓜閒殺菜根貧措¶
大揮鋤南郭理汙邪¶
　　二月十五日春分雨中賦春光九十今将半¶
經旬紅雨惜繁華一半春風過狹邪滿眼王孫惟見草思歸謝¶
豹正無家六朝金粉飄&KR0714;絮二月江城掃落花歷歷新愁話雙¶
燕離人心事遶天涯¶
　　避地賁湖和緯度¶
窮巷荒邨罷掃除前溪&KR0714;月上方諸紅塵避地經年睡白眼㸔¶
<pb:KR4f0069_SBCK_004-47a>¶
雲萬事疎篋草屢刪詩律細桃花㡬放酒尊虚還應鄰叟時相¶
就楊桺深村坐網魚¶
　　二¶
柴扉客至捕魚還花底茅堂竹半間蓑笠自宜𧖟月雨妻孥何¶
愧鹿門山啼鳩每笑營巢拙學圃應知抱甕閒不是故人時問¶
訊荒苔經歲㫁松關¶
　　維申席上送劔耿¶
耿耿横參夜未髙翻因分手惜同𫀆琴書行色離觴滿兵甲闗¶
山客夢勞君去黄河正春水我尋白馬渡江濤北風鴻雁南枝¶
鵲招隱他年寄反騷¶
<pb:KR4f0069_SBCK_004-47b>¶
　　五日偶成¶
幽居人事日䔥騷昌歜樽前命濁醪海内烽烟豺虎亂山城槐¶
火暮蟬號經旬愁思過梅雨五月榴花惜鬢毛欲弔靈均渡江¶
去大江千里正風濤¶
　　六月十二日歎¶
窮年歲月老潜夫意氣西風强共扶白石棋&KR0714;驚世變青山琴¶
響覺音孤鮫人涕淚言愁乆蝴蝶功名入夢無我自悲歌入林¶
去何煩野鳥勸提壼¶
　　夏坐¶
渺渺西風隱素河悠悠心事在烟波空壚笑殺窮司馬廢圃貧¶
<pb:KR4f0069_SBCK_004-48a>¶
于老槖駝畫角孤城荒草合衰荷古苑亂螢多江雲海燕無情¶
思繚繞覊懐激浩歌¶
　　允光為其友徐君乞詩賦贈¶
幽居泉石獨相親萬事浮雲傍角巾早歲種松鱗漸老經年謝¶
客徑無塵青山一榻懸髙士白日千觴中聖人我友嚴光君所¶
識釣竿曽與共垂綸¶
　　送漸磐叔子服駿孫入虎林¶
西風羣㕍起青霄獨有冥鴻破泬寥㕠淚君親懐徃事萬松宫¶
闕想前朝吳山桂子秋如雪浙水江聲夜上潮裘馬少年多意¶
氣此行且莫念漁樵¶
<pb:KR4f0069_SBCK_004-48b>¶
　　二¶
秋颷八月滿錢唐相送津亭葉漸黄老我湖山知出處諸君雲¶
雨各飛翔両髙天際題詩徧重九風前落帽狂若到西泠舊逰¶
地為余再過義公房¶
　　與劉将軍弈将軍屢北以三壺一豆為賭戯以索之¶
日長飯罷渾閒事一局蕉隂對璅窓勝敗悠然秋寂寂簾櫳花¶
下影幢幢十千酒價輸平樂三百枯棊築受䧏忘却普天猶戰¶
闘迢遥烽火接西江¶
　　秋社送歸燕¶
秋風露冷燕歸遲野老蓬門獨賦詩此去炎方無瘴癘何時故¶
<pb:KR4f0069_SBCK_004-49a>¶
壘訪茅茨烏衣古巷連荒草碧海青天感夢思同社弟兄淪落¶
久眀年待爾杏花枝¶
　　九日飲朱子書巢¶
携屐登髙倒影斜還從豪客過朱家清樽黄菊闗心事岸幘天¶
風惜髩華故國霜前来白雁戌樓城外隱胡沙主人莫勸無歸¶
去醉殺狂吟老孟嘉¶
　　二喬菊花¶
昨夜西風報晚黄誰移二妙過山堂一枝趙燕誇兄弟九月湘¶
蛾闘女皇顧曲人来花㺯色舞臺伎散露為霜何如獨卧東籬¶
客不賦嬋姢怨楚王¶
<pb:KR4f0069_SBCK_004-49b>¶
　　送秋¶
蕭齋蕭瑟送秋歸短髩飄零又掩扉芰葉衣&KR0714;砧夜發故人書¶
去雁南飛空山白帝江城晚戰壘黄花古戍稀莫向西風怨揺¶
落暮雲雙闕更斜暉¶
　　二¶
騷客驚秋已自悲况逢秋去悵離居青楓逺道經年别紅葉宫¶
墻五字詩何處飄蓬流朔管空傳嶺樹報南枝芙容落盡江干¶
泠眀日披裘理釣絲¶
　　三¶
茆堂蟋蟀十經秋萬事&KR0742;盃送客愁空館葉稀歸夜鵲離人江¶
<pb:KR4f0069_SBCK_004-50a>¶
火夢扁舟柴門一雨吹&KR0714;髩牛斗孤城各倚樓惆悵悠悠成歲¶
晚春蕪燕子少年逰¶
　　四¶
覊人秋思遶天涯一夜林霜落戌笳過嶺雪猿啼古嶽開籬黄¶
葉滿貧家二陵殘日收禾黍獨客孤邨數暮鴉從此寒廬掩愁¶
卧葛巾風霰待梅花¶
　　題禾水旅壁¶
㙮影臨流鎻石幢凭䦨烟樹散當牎危橋古渡虹千尺平野青¶
天鳥一雙廢壘無人花自發愁眠多夢酒難降夜寒鈴柝空相¶
語船火孤村吠小厖¶
<pb:KR4f0069_SBCK_004-50b>¶
　　鴉陣¶
驚禽啞啞繞林啼髙下随風西更西逺樹數行飜亂葉孤邨萬¶
點噪寒溪秋河橋上星初沒子夜門前桺又低莫便無枝怨三¶
匝江南日日唱烏棲¶
　　閉闗贈南溟濮鍊師¶
松闗掩閣寂無塵隱几蕭然物外身白日黄庭香縷息清風文¶
火藥罏新花前揮塵譚荘老夜半朝元役鬼神願借茅山一䨇¶
鶴從公五嶽共尋真¶
　　項氏舊山¶
(項氏両山舊山雖軒楹稍圮磵户辰然新園則亭榭巳/盡小山數拳獨存于荆榛瓦礫中逰眺之餘各係一詩)¶
<pb:KR4f0069_SBCK_004-51a>¶
窈窕名園鎻碧灣蒼藤依舊䕶柴闗五峯巧障逥環水片石能¶
分向背山亂竹烟鬟寒漠漠古松鱗甲蘚斑斑亦知城市兵戈¶
滿乗興探幽日徃還¶
　　新園¶
亭䑓餘址野田分廢沼衰荷亂水文相國祠堂蛛網合山僧鍾¶
磬竹橋聞苔莓石老眠蒼兕枳棘花開點暮雲惆悵舊逰絲管¶
地西風黄葉下紛紛¶
　　金光眀寺¶
平楚蒼然萬木踈又携筇杖叩精廬長松天目浮雲駐小句中¶
峰出定餘施食漸㸔飛鳥集放生欲廢種魚書烟波如此不歸¶
<pb:KR4f0069_SBCK_004-51b>¶
去空向花宫問索居¶
　　范蠡湖¶
就李城荒草木幽空祠寂寞枕芳洲昔人一去片㠶遠寒藻無¶
波雙鯉逰南渡湖山照西子胥江風雨亦東流開樽且對䲭夷¶
醉吳越興亡萬古愁¶
　　送陶子之淮上¶
春風吹雨過東郊繾綣輕寒上緼𫀆誰為行程忘歲晚飜于多¶
難見貧交梅花萬點迎征棹山鵲雙飛出故巢有酒如淮須一¶
醉江㠶眀日拂雲旓¶
　　二¶
<pb:KR4f0069_SBCK_004-52a>¶
君去淮隂淮水頭十年前憶舊冑逰離心落日何人見揮乎孤¶
蓬可自由楊子東逥通白下彭城北望枕黄流到時遮莫添郷¶
思我昔題詩在郡樓¶
　　臨平夜泊¶
歲暮扁舟江上行江花如雪滿臨平錢唐雨歇潮初上天目山¶
髙晚自眀何處白雲歸鳥沒孤邨漁火逺林生傾壼潦倒西風¶
急今夜沙頭有㕍聲¶
　　雨霽眺吳山¶
三年戎馬暗郊闗皂帽風塵損壮顔今日重来對西子不堪雙¶
髩照吳山六陵花鳥冬青&KR2297;伍子江流暮雨還欲問南朝舊宫¶
<pb:KR4f0069_SBCK_004-52b>¶
闕鳯皇嶺下草斑斑¶
　　江春入舊年¶
歲暮柴門乆不開漸驚芳意桺條回鬂絲未覺華年改春色先¶
從舊雨来臈月流澌送殘雪江城客思落寒梅東風狼籍綈𫀆¶
冷故國烽烟入酒杯¶
　　戊子除夕¶
茅籬曲巷守枯蓬短髮蕭騷巳負公出處無成嗟歲晚兵戈未¶
定願年豐何煩卜澨知无妄搃有文章只送窮寂寂山翁擁爐¶
坐鄰家燎火沸東風¶
　　二¶
<pb:KR4f0069_SBCK_004-53a>¶
輕寒薄暮上重裘砧杵山城入倚樓小閣星河将盡夜故人淮¶
海未歸舟臨風涕淚&KR0714;紅燭寸草恩私報白頭欲去章江烽正¶
急慿髙西望獨悠悠¶
　　巳丑元旦¶
布㡌幽居廢送迎詎勞車馬問柴荆懸符尚見盈街術柝羽何¶
時偃甲兵買刄獨尋滄海客出門誰賦豫章行陽春莫訝無同¶
調我自悲歌有變聲¶
　　二¶
鳥雀虚簷㺯好音空齋節物助孤吟無家却羡為漁樂有托焉¶
知頌酒心已分田横終海上将依漂母過淮隂乾坤莾莾真難¶
<pb:KR4f0069_SBCK_004-53b>¶
卜何事巢烏戀故林¶
　　寄題徐道力玉禾堂¶
山客茅廬谷水傍半椽無恙舊柴桑何煩歸去尋荒徑恐有移¶
文到草堂十畆稻孫梅雨足三春燕子麥秋長東屯卜築從君¶
隱遥指門前桺數行¶
　　得江州書¶
滿地干戈接楚天尺書每到更茫然春風望帝空千里宿草孤¶
臣已四年一入䖍南諸嶺逼經過湓口大江懸好携羊角山中¶
骨歸種要離墓下田¶
　　五日即事二首¶
<pb:KR4f0069_SBCK_004-54a>¶
梅雨空堦潤緑茵輕雷點點動芳樽簷前戴勝啼何巧石上昌¶
陽剪更新香草離騷懐帝子荒山採藥自君臣角巾莫向榴花¶
照昨日西風鬢似銀¶
　　二¶
艾葉青青草色毿蘀冠散髮不勝簮雙魚樟浦驚身事一局蕉¶
隂變手談南史何時書夏五東人今已困朝三辟兵便入深山¶
去雲樹千重鎻釣庵¶
　　艾虎¶
藥市誰携病草還辟邪更擬問深山蒺藜欲採朱顔改猛虎空¶
吟白日閑才子漫誇名似繡衰翁巳笑鬢同斑汨羅江上多香¶
<pb:KR4f0069_SBCK_004-54b>¶
質好佩文貍入楚闗¶
　　鴛湖雨泛遥和子玄飛濤近脩諸子分得咸字¶
故人江海㫁魚函此日眀湖住片㠶亂後烟波餘返照花前風¶
雨濕逥颿十年流落嗟王粲四座悲歌奏阮咸獨有草堂垂老¶
客蕭蕭短髮荷長鑱¶
　　墨葵¶
蜀纈戎戎𬒳衆芳一時開徧墨君堂誰從黒水翻新錦忽有玄¶
雲抱太陽濃霧滿庭花不見烏衣小院日偏長無煩再乞廷珪¶
麝畫入徐熈碧檻傍¶
　　賦得明妃夢還漢宫¶
<pb:KR4f0069_SBCK_004-55a>¶
風塵絶漠損紅粧榎道分明近漢皇何處行雲来逺塞一時胡¶
蝶入昭陽三千粉黛官花暝十二闗河禁漏長欲訴琵琶君不¶
見燕支山月正昏黄¶
　　送鄭壽子南歸武林¶
名山書就更何年别後相思隔海煙一出㣲官真小草㡬時野¶
老定長編錢唐潮水餘殘月西子荷花有釣船今日康成門下¶
客南逰幾箇問離筵¶
　　早秋¶
行蔵已定廢論文未卜青山臥白雲乆學無生逃萬物可堪後¶
死属諸君江州有約尋元亮楚國何年報伍員去矣家園松菊¶
<pb:KR4f0069_SBCK_004-55b>¶
好西風滿地㕍紛紛¶
<pb:KR4f0069_SBCK_004-56a>¶
茗齋五言絶句¶
　　　　　　　　　　　　　　　淮南彭孫貽¶
　　田家¶
秧田飜桔橰婦子共畚戽朋年買水車黄犢健如虎¶
　　二¶
種桑𧖟已成新絲踊方貴入城賣絲歸田租巳完未¶
　　三¶
大水沒前港家家理魚罾得魚且作飯不湏重採菱¶
　　四¶
三月荳苗長麥盛荳苗低隱隠前山雷紫花落如泥¶
<pb:KR4f0069_SBCK_004-56b>¶
　　五¶
流水當屋角藕花繞四圍採蓮冐山雨荷葉蓋頭歸¶
　　六¶
鋤禾風打笠始知山雨驟抛犁㸔雨眠前邨有牛闘¶
　　題箑¶
一朶両朶雲三株四株樹憶昔在空山落葉無人處¶
　　二¶
昔我逰澄江江清似無水今君畫寒流見水不見𥿄¶
　　題畵贈僧¶
茅茨自一村竹栢秀而雅溪深宜有魚不見垂綸者¶
<pb:KR4f0069_SBCK_004-57a>¶
　　二¶
空山四無人人迹生莓苔誰歟避世子入此山中来¶
　　三¶
山居便行藥草木亂香味不因山雨来時時見雲氣¶
　　四¶
白雲在山上流水在屋下此中自有人請廽俗士駕¶
　　五¶
寂歷衆山響泉聲如有聞茅亭枕流水誦我氷雪文¶
　　六¶
抱琴深樾裏讀書清溪上君㸔城市中紅塵深十丈¶
<pb:KR4f0069_SBCK_004-57b>¶
　　七¶
青松作門扉白石橫几榻何人叩隱居秋林卧荒柵¶
　　八¶
終歲在城市日夕懐秋山為問幽居者㸔雲可已還¶
　　戯題嚴子畫菊¶
南鄰老君平讀易卧空谷枯筆忽生花淡冩半叢菊¶
　　二¶
彭澤真吾友生平愛菊花墨君無妙本風葉動窓紗¶
　　宣公橋踏月夜歸¶
夜寒星寥寥霜華如大雪何處醉歸人踏碎滿橋月¶
<pb:KR4f0069_SBCK_004-58a>¶
　　詠宋氏二喬菊花¶
眀月霜天下西風憶羙人祗應憐宋玉寂寞在東鄰¶
　　二¶
我是陶彭澤東籬把落英白衣空佇立不復賦閒情¶
　　三¶
眀朝是重九雙帯換茱茰疑有離騷客嬋娟對女&KR0912;¶
　　四¶
黄𬗋紛交映離披白露中何如銅雀伎相向舞秋風¶
　　雜詩¶
柴門雨蕭蕭徑添一尺草為惜青苔深十日九不掃¶
<pb:KR4f0069_SBCK_004-58b>¶
　　二¶
家貧子錢多典盡敝羊裘惟餘十年恨未忍賣呉鈎¶
　　三¶
買山湏買鄰賣魚聊買酒此中有隱人桃花古溪口¶
　　四¶
亂後厭城郭村居若深山夜分坐眀月竹門每忘闗¶
　　五¶
頺垣沒短蒿病犬眠不吠中有人腰鎌荒田自鋤菜¶
　　六¶
鳥雀下深巷空園門自開剛欲灌花去恰逢山雨来¶
<pb:KR4f0069_SBCK_004-59a>¶
　　七¶
草堂面山郭其中張素琴客至主不出但聞梁父吟¶
　　八¶
野桃滿墻花春雨一林竹抛琴着簔出前溪飲黄犢¶
　　九¶
春事已云晚花落空園中舊巢雙燕子相與訴東風¶
　　十¶
茅屋臨溪口小舟䌫初觧月上漁燈黒溪翁方捕蟹¶
　　十一¶
道逢　鬚兒痛飲說平生一諾㧞劒去不告主人名¶
<pb:KR4f0069_SBCK_004-59b>¶
　　十二¶
桑落則酒熟溪深而魚肥一飲三百杯不知人是非¶
　　十三¶
披髮懐入林三年卧城郭風雪大江干廬山一行脚¶
　　劉将軍以腹瘍臥床将軍所歡文娘戯嘲四首¶
将軍虬鬚兒謝病乆卧床寳刀繡已折猶有戰餘瘡¶
　　二¶
秋蟲助呻吟蛩聲細于杵倘有党家姬相嘲腹負汝¶
　　三¶
寂寞荗陵客知交都不聞相如久消渇可是為文君¶
<pb:KR4f0069_SBCK_004-60a>¶
　　四¶
石火起茶烟古鐺立三脚應尋劉寄奴蛇床共舂藥¶
　　漢飛除夕買姬奉調¶
三日新嫁娘剛逢是除夕為歡縫新衣眀朝有賔客¶
　　二¶
小姬年十四翠翹𥘉壓髮上堂拜大家下堂拜新月¶
　　三¶
銀缸羞作花熒熒照錦簟為問雙眉長何如三婦豔¶
　　四¶
莫問長鳴雞春宵時一唳好夣不難成陳摶况多睡¶
<pb:KR4f0069_SBCK_004-60b>¶
　　摘佛見笑數朶供佛戯拈小句¶
我是拈花人誰爲散花女花謝又花開山禽無一語¶
　　二¶
摘花供繡佛花影爲飛翻庭花自觧語我佛久忘言¶
<pb:KR4f0069_SBCK_004-61a>¶
茗齋七言絶句¶
　　　　　　　　　　　　　　　　　淮南彭孫貽¶
　　舟行見紅樹¶
楓葉蕭蕭草半枯亂鴉飛盡夕陽孤扁舟忽憶西窗畫古木雲¶
林三两株¶
　　禾邸夢江上¶
横参耿耿夜何長襆𬒳蘆花一寸霜况是秋風吹夢去白衣千¶
里渡潯陽¶
　　過僧舍飲徑山茶¶
𥿄窓茅屋日西斜閒坐僧房乞施茶歸路不知山月上滿天風¶
<pb:KR4f0069_SBCK_004-61b>¶
葉未棲鴉¶
　　題薛素畵梅¶
淡墨含情手自栽水仙花畔古梅開𥿄窗眀月西樓下想見當¶
年薛夜来¶
　　二¶
曽到孤山隱士家羙人清夣滿天涯薜濤手蹟今零落落盡窓¶
梅一樹花¶
　　禾城書所見¶
白馬胡纓金絡鞿雕青年少臂鷹歸江南千里人烟少太守城¶
南自打圍¶
<pb:KR4f0069_SBCK_004-62a>¶
　　二¶
畫角凄凉永夜鳴馲駝牛馬滿荒城天涯處處吹蘆管何必重¶
歌出塞行¶
　　三¶
洛陽女兒紅顔多逺随夫壻成三河只令海上年年别啼殺山¶
南山鷓鴣¶
　　詁石弦不遇雙鬟應門題句¶
曲巷髙槐似古村寥寥小犬吠籬根青衣不識郎君容収拾寒¶
砧自閉門¶
　　七弟正仲買姬賦贈¶
<pb:KR4f0069_SBCK_004-62b>¶
桺枝二月已春深消得文園買賦金莫倚新懽惜容髩悵旁宜¶
有白頭吟¶
　　二¶
邯郸公子日開尊獨有如姬不負恩可是羙人仇已購空勞客¶
到信陵門¶
　　三¶
盈盈十五羡羅敷羞觧眀璫一寸珠君向臨邛方賣酒可應小¶
婦為當罏¶
　　四¶
春色三分已二分嬌鶯恰恰語雙文從今携肉歸春社不復東¶
<pb:KR4f0069_SBCK_004-63a>¶
方念細君¶
　　四眀禅院舞蛟石¶
梧葉西窓剪燭頻舞蛟恠石夜窺人只今石上題詩盡風雨莓¶
苔緑滿身¶
　　二¶
徑草霜根嵌石楞依然古木舞蒼藤書䑓客散鳥飛絶白日寥¶
寥閃佛燈¶
　　三¶
蕭齋高詠日留賔把酒歡呼石丈人此日荆榛餘瓦礫枯松獨¶
對古先生¶
<pb:KR4f0069_SBCK_004-63b>¶
<pb:KR4f0069_SBCK_004-63b>¶
