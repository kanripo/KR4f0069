# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:35.848324
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB08n0669-2602茗齋集-第二千六百零二册.
<pb:KR4f0069_SBCK_025-1a>¶
彭氏舊聞録¶
　　　　　　　　　　　　淮南彭孫貽羿仁著¶
攷丗夲帝顓頊姓&KR0078;氏黄帝氏之曽孫取于勝潰氏曰女娽生¶
伯偁卷章季禺三人卷章取涅水氏曰嬌媧生犁及回犁為祝¶
融犁卒帝嚳以回代之食于呉是曰呉回生陸終取&KR0017;方氏曰¶
女嬇孕三年生子六人曰樊曰惠連曰籛曰永言曰晏安曰季¶
連以六月六日圻左而三人生剖右而三人出籛為陸終第三¶
子字鏗封于彭是為六彭彭祖夏封其孫元哲于韋為豕韋氏¶
老彭至商守官大夫夀七百六十七取四十九妻生五十四子¶
實彭氏得姓之始¶
<pb:KR4f0069_SBCK_025-1b>¶
陸&KR0063;暘應廣輿記徐州禹貢徐州之域古大彭氏&KR0038;秦置彭¶
城縣項羽都此漢曰徐州攷漢書地理志楚&KR0038;髙帝置宣帝地¶
莭元年更為彭城郡後漢書郡國志彭城&KR0038;髙帝置古大彭邑¶
盖因彭祖𫠦封故曰彭城云按陸終既生于呉而老彭復封于¶
淮北今全椒溧水溧陽山東河南諸彭氏皆在徐州千里之内¶
而全椒去徐不逺則吾彭氏宜以彭城為郡望㫁自彭祖始¶
元魏始重氏族六朝南北因之唐重氏族各冠以郡望至宋有¶
萬姓綂宗占今姓纂諸書以隴西為彭氏郡望今攷隴西介蜀¶
漢之間在古為南荒地尚書惟庸蜀羗髳微盧彭濮人秦漢¶
以後上庸　巴瀘川皆列為郡縣春秋羗戎小&KR0038;多彭姓蜀有¶
<pb:KR4f0069_SBCK_025-2a>¶
彭門彭衙彭陽皆古彭瓜地今滇黔土司多彭姓皆其後也攷¶
古今彭姓前漢大梁王越昌邑人今兖州也彭宣淮陽人後漢¶
彭&KR0194;宛人彭脩㑹稽人皆在彭城千里内外而隴西無聞焉惟¶
蜀彭羕廣漢人今成都也與隴西近當為隴西彭氏之望不可¶
以概海内也李唐起太原公卿將相皆在汾并而隴西與李氏¶
同郡當有西南彭氏&KR0025;之仕宦故以隴西為郡望而後丗遂¶
因之實非彭城之正系也千家姓彭氏系淮南郡庶㡬近之¶
觧大紳鏡方彭氏族譜辨疑序云唐末五季豫章廬陵之¶
&KR0333;極矣鍾傅起郷兵䇿功至通𩔰已而驕恣其下復亂賴危全¶
諷兄弟起而救其敝粗㝎一方傅奏全諷為撫州玕為&KR0123;州¶
<pb:KR4f0069_SBCK_025-2b>¶
雖由傅薦實唐室之命也楊行宻既背唐脅江西&KR0025;之獨¶
全諷及玕不&KR0025;仍唐刺史之&KR0197;各守境土以拒行宻二人者皆¶
唐忠臣也厥後𫝑孤援&KR0376;而奔馬𣪞未嘗為之臣𣪞亦以客礼¶
待之梁唐&KR0071;簒志不𫉬伸惜㢤予友彭君子斐以家譜来京師¶
予頗通氏族之學請著𫠦聞以考正焉譜&KR0091;彭宣事漢成帝為¶
大司空而北齊陳留王樂其九丗孫予按宣事孝哀以二千七¶
百四户侯長平薨謚曰頃子聖孫業嗣侯遭王莽始&KR0440;而譜略¶
之成帝下距北齊將四百年未&KR0063;&KR0379;九丗當有十字盖譜之傳¶
刻屢矣或有此遺脱也又云陳留王六丗孫景直唐中宗時為¶
礼部郎官其後有構雲天寳中𡊮州刺史李景以名聞上遣中¶
<pb:KR4f0069_SBCK_025-3a>¶
使齊延立召之至𠕅乃行上欲官之辭㱕遣中使房嘉送之賜¶
束帛&KR0197;其郷曰招君有震山釣臺石室其𫠦居處今𡊮州宜春¶
也予按宣家淮陽樂家安㝎而景直但云丗居淮陽豈遷徙不¶
常故略之歟中宗時距天寳未逺景直構雲非父子則祖孫耳¶
譜&KR0091;構雲之子始家廬陵而不著其先何時居宜春予以他書¶
攷之景直之先隋之季氏譜失其名不敢妄加又云招君之子¶
兹憲宗時進土為進賢令三子伉倜維岳皆進士而倜登第在¶
徳宗貞元七年為令宜春父兹登第在其後盖兹十七生伉十¶
八生倜倜登第時&KR0379;十九兹登第時年五十二相去十六七年¶
耳倜生輔信州長史五子玕其第四子其丗徳既如此譜&KR0091;其¶
<pb:KR4f0069_SBCK_025-3b>¶
乾符&KR0004;投茟起義兵不著其里居按史&KR0091;玕世家廬陵舍&KR0123;水¶
永豊故廬陵縣地南唐保大八年始置&KR0123;水旋廢雍熈元年復¶
為縣𦤺和元年始置永豊今永豊之沙溪&KR0123;水之豊口墳墓具¶
在玕以後唐長興四年癸已三月薨年八十勅塟長沙楊氏納¶
土始㱕塟折桂郷之豊口玕之生在宣宗大中七年癸酉起兵¶
&KR0138;二十餘耳州志&KR0091;平湖有彭玕疑冡𫠦居必在長溪豊口之¶
間其為&KR0123;水人無疑也譜&KR0091;乾化&KR0004;授檢校太保後唐長興壬¶
辰加太尉封安㝎王以疾辭不拜按乾化之時馬𣪞尚在覊縻¶
荘宗克梁𣪞始入賀玕不與偕行其志可見長興封王之命尚¶
且辭之朱温太保之命其不受可知矣但&KR0091;&KR0123;州刺史固玕之¶
<pb:KR4f0069_SBCK_025-4a>¶
志歟玕長子丗家廬陵𩔰者有博士齊太子中允&KR0063;永賀州刺¶
史居醇御史中丞思永其在鄱陽汝礪治平進士第八&KR0123;水方¶
豊塘有方迥寳佑南省苐一其在鏡方有&KR0063;瑞&KR0063;星&KR0063;旂方界¶
晋起予皆進士子羙叔季新叔士龍九齡必達士傑禹士徳髙¶
子明子承仕皆有名子斐其後賢也按大紳𫠦叙如此今安福¶
彭氏為海内之冠莫盛扵明甲第科名人物相望豈皆其後耶¶
玕為唐室忠臣子孫蕃衍如此宜其代有聞人不愧忠孝名家¶
耳¶
宋室南遷士大夫多南渡元既混一彭氏有自安福遷于全椒¶
者族㡬至千人今攷全椒彭氏宗圗&KR0004;祖&KR0026;受安福縣五十一¶
<pb:KR4f0069_SBCK_025-4b>¶
都人取周氏生子崇合葬安福崇字茂脩取周氏字忠娘生二¶
子曰貴曰礼俱葬安福貴取李氏字足娘生二子曰陸榮曰雲¶
魁始塟全椒南山之左為全椒彭氏始祖礼生卒不可攷家鳯¶
陽府全椒縣黄道郷二十五都曽逰越卒于全椒與妣　氏俱¶
葬全椒南山左實生平越公勝為吾海塩彭氏始祖　按全¶
椒宗圖謂礼逰越後生子勝當是傅㑹平越公未嘗生于越¶
因今日丗官居浙遂誤謂生于越耳平越公&KR0085;跡徧天下未¶
嘗一至浙身殁雲南後始有平越衛指揮僉事之授凢𠕅傳¶
始官于塩不復更調¶
族祖彭海替襲兄職供列祖爵勲次云父彭勝甲午年七月¶
<pb:KR4f0069_SBCK_025-5a>¶
于張成捴下&KR0025;軍乙未年閏正月取和州六月克采石太平丙¶
申十二月破中丞水寨三月克陳也先水寨四月克金壇丁酉¶
年三月下常州四月克寕&KR0038;宣州六月取江隂八月征常熟戊¶
戍三月征湖州辛丑二月克髙郵八月克安慶江州壬寅四月¶
克江西癸&KR0407;三月接&KR0063;安豊四月征廬州七月下鄱陽湖敗陳¶
冦甲辰年征中興湖南潭州辰沅州乙已十月克㤗州興化丙¶
午三月破髙郵四月取淮安八月下太湖十月克舊館十一月¶
取湖州呉元年九月下蘇州十月撥入金吾右衛千户徐玉下¶
随指揮侯英征西破㝎西王保保營一百八渡取興元洪武四¶
年四月本衛指揮同知陸齡具奏除青州衛&KR0249;軍百户五月授¶
<pb:KR4f0069_SBCK_025-5b>¶
昭信校尉𠡠命一道七年正月調守代縣四月改振武衛洪武¶
十年十一月授承信校尉丗襲勅命一道十一年九月陞宻雲¶
衛試千户十二年實授十三年調真㝎衛五月除府軍後衛右¶
𫠦副千户八月調夀州衛加武畧將軍𠡠命一道十四年随岳¶
指揮征進雲南十一月二十七日克普㝎城縂兵征南將軍留¶
守本衛十五年正月随本衛顧指揮征西堡殺級二十一顆擒¶
賊五名𫉬馬三疋觧安陸侯交割二月領軍囬𫠦三月蠻人叛¶
逆随本衛顧指揮哨探殺死截路賊人三名四月接&KR0063;安荘百¶
户曺亮囬衛殺死截路賊五名生禽七名復随顧指揮前去阿¶
咱䓁寨與賊對敵殺死賊人九名𫉬到牛馬觧赴平凉侯交¶
<pb:KR4f0069_SBCK_025-6a>¶
割領軍囬𫠦五月随樂指揮&KR0025;縂兵安陸侯開平盤江道路攻¶
打詳羅納邉䓁處蠻寨殺死賊人一十名縂兵官差撥調取¶
盤江軍馬沿路蠻賊截路領軍殺退賊衆螺螄寨打粮生禽賊¶
人三名殺死七名領軍囬𫠦十七年七月随顧指揮節次攻打¶
各處賊寨十九年四月得患勞怯病症十二月内身故奉右軍¶
都督府札付陞除平越衛丗&KR0670;指揮僉事病故未任洪武二十¶
年七月除兄彭專留守後衛指揮㑒事二十一年調左府前衛¶
指揮㑒事二十三年随東平侯前徃東昌養馬操練二十四年¶
為倒死馬疋事&KR0170;錦衣衛差鍾千户取囬赴京三月錦衣衛白¶
鎮撫奏欽依撥都勻衛充軍二十五年寗都司䓁官奏復前職¶
<pb:KR4f0069_SBCK_025-6b>¶
調層臺衛二十七年立建昌衛調領全衛官軍仍前職洪武二¶
十九年為白户張文告不&KR0063;事理四川行都司觧京洪武三十¶
一年兵部給到奉字七百五十五&KR0197;文徃成都府在閑&KR0009;住三¶
十一年起取赴京仍授前職前去搃兵官處聴調&KR0170;縂兵官魏¶
&KR0038;公調揆濟南左衛&KR0249;軍到通州病故海將家小完聚思兄彭¶
夀別無嫡長兒男止有庶男蠻児年四&KR0010;幻小海係親弟具状¶
赴府陳告&KR0670;替&KR0170;将海蠻児一同送部有嫂陸氏告准海代替¶
前職候男蠻児長成仍還前職本衛保勘的實准&KR0670;調浙江海¶
寕衛指揮僉事丗&KR0670;洪武三十四年正月十六日到任署事永¶
樂五年欽差内官張差徃徽州催督營造木植令軍人趙買¶
<pb:KR4f0069_SBCK_025-7a>¶
兒䓁&KR0913;轎都指揮孫成移咨浙江都司移左府具奏提取三法¶
司問擬該榜例罪名大理寺啓奉皇太子令旨𤼵武安侯處¶
做軍立功永樂八年随大軍迤北征進運粮清水源交割六月¶
随搃兵朱都督運糧徃&KR0063;昌接&KR0063;大軍囬還七月到北京九月¶
兵部官引奏奉皇孫令旨䧏䓁本衛左𫠦正千户八年十二¶
月到任&KR0249;事永樂十一年二月欽奉勅諭武職官曽經䧏職一¶
体復職三月到任復職署事今思兄彭夀原任四川行都司建¶
昌前衛指揮㑒事已故庶長男蠻児㓜小海代替前職今姪蠻¶
児即彭玉見年一十七&KR0010;&KR0063;&KR0670;父職今于十年八月移𨵿本衛¶
指揮姚英保勘起送浙江都司就將備細腳色并宗圖一様三¶
<pb:KR4f0069_SBCK_025-7b>¶
本送兵部十一年四月本部差辦事内官陳成送赴行在兵部¶
六月到北京行在兵部八月兵部引奏奉天門准襲前職仍¶
任本衛丗&KR0670;指揮僉事本年八月十七日給文慿囬衛　右按¶
前族祖𫠦供一以見始祖汗馬勲勞起行伍而致丗劵東平吳¶
楚西届川越南極滇黔北空沙漠凢　聖祖命將出師大征伐¶
大行役吾祖無不執戈以&KR0025;祖宗創業之難如此一以見昭代¶
馭將之道一有小過䡖則奪職重則編伍雖于功臣不少假貸¶
&KR0038;家立法之嚴如此乃後丗子孫紈袴豢養不知先代之勞¶
驕縦佚樂䡖犯縣官之法宜乎不能保丗而承先矣¶
徐象梅両浙名賢録彭程素&KR0018;膽略知天文正綂十三年沙苑¶
<pb:KR4f0069_SBCK_025-8a>¶
賊鄧茂七㨿延平&KR0091;鏟平王都督劉聚檄程率兵徃討¶
王文禄海寕衛志程奉檄徃討師出禡𥙊縣學生仲端捧毛血¶
𫠦盛椀適墜地碎程拔劍欲斬端端跪而言曰&KR0123;宛然破賊矣¶
程喜而釋之¶
徐象梅両浙名賢録曰程率兵徃討明年正月哨延平下營適¶
别帥招飲程移營不赴帥不悦其夜賊刼程舊營不值驚遁¶
走明日程入謝帥知之驚服且問故曰下營時有恠風占必有¶
偷營者故移營避之一軍皆以為軍當是時閫帥屯兵大山程¶
兵寡傍溪結營賊酋朱必森率衆隔溪過呼其属指之曰¶
先徃滅大營回軍盡殺此奴軰當以髑髏為酒器與諸軍痛¶
<pb:KR4f0069_SBCK_025-8b>¶
飲耳我軍聞之色動程亦以衆寡難敵遂下馬徧拜諸軍曰使¶
賊果得志回我属無噍𩔖矣諸君須奮勇當于死中求活顧¶
甘作賊儿上&KR0079;乎諸軍齊聲以&KR0063;之諾無何賊果果勝回下¶
溪水挑𢧐程令諸軍跣&KR0085;迎之半渡賊鞵韈沍水中抜&KR0085;不能¶
出擊之大敗迢奔數十里&KR0004;程率兵赴鉛山圍木柵作城以拒¶
賊賊數挑𢧐軍士郭阿保善舞牌劉蠻驢善使鐡义二人相¶
議曰我與若素&KR0197;驍勇今不與𢧐是怯也郭先跳出木城有¶
賊&KR0016;而&KR0025;焉斧之郭以牌迎斧乗𫝑伏地進劉舞义支其斧郭¶
忽滚牌起斬具馬&KR0085;賊墜劉刺之斃乗𫝑進攻賊大敗程軍牌¶
皆黒縁賊望見黒牌軍&KR0186;驚曰彭家黒来矣急遁去前後洋両¶
<pb:KR4f0069_SBCK_025-9a>¶
寨及鵞峰山大竹口嚴家島黄金坪連𢧐皆捷累斬首四百¶
級禽賊首三招撫脅&KR0025;一千二百三十餘九月凱還景㤗元年¶
賊葉宗留復叛率兵徃征之五月進守永康七月𢧐㳺義沙灘¶
渡十一月次麗水搜山十二月哨白姆沿滄攻破麻陽龍潭二¶
年五月大𢧐天井背追至紫草庵周寮寨累斬荀六十一級¶
禽首賊五三年四月兵部歷叙程𢧐功為當路𫠦抑僅陞指揮¶
同知功大賞薄論者惜之¶
先侍御&KR0103;昭毅將軍行状叙及先丗椒山公程善天文兵畧材¶
武冠一時征鄧茂七葉宗留禽斬三百五十餘名級撫䧏一千¶
三百餘名戡㝎閩浙功最鉅監紀蘇某忌之摭搜巢時貸㓜口¶
<pb:KR4f0069_SBCK_025-9b>¶
不殺為縦賊僅陞職一級丗指揮同知階懐逺將軍徐仲和¶
両浙名賢録云公字懐逺誤也¶
王父侍御公&KR0103;昭毅公行状椒山公生朝用公紳以篤行著嘗¶
割股起母沈淑人沉疴朝用公生晚松公諱雲孝友誠慤有父¶
風¶
胡車駕震亨海塩縣圗經曰雲撫土卒仁性孝父疾嘗割股¶
療之毎忌辰&KR0152;必盡哀風雨赱墓下省視云我祖宗代以孝¶
聞宜乎啟佑後人遂大其宗也　按割股為朝用公事縣志属¶
之晩松公盖車駕誤也當以昭毅公行状為正¶
侍御公撰昭毅行状中六潮溪公膚敏博大練達衛事綰篆最¶
<pb:KR4f0069_SBCK_025-10a>¶
有能&KR0091;云　貽攷潮溪公生當成弘全盛曰海内偃革朝野右¶
文冠鵕䴊者𫝑積䡖潮溪公倜儻有大略好與海内名公達¶
士逰貽盖見先丗𫠦遺有陳道復淳贈潮溪使君詩潮聲萬¶
里海天秋浪逐蛟龍入海洲㡬度聴潮溪上坐水風吹帽劍光¶
浮昔存正仲弟處今&KR0013;欝攸恐不復存貽又見潮溪公遺¶
髙祖蠡湖公析箸書房室之外無長物止有戴文進𦘕一軸¶
梨園子弟一部銅鼔一具而已潮溪公風度可見實開文墨¶
嗃矢云¶
伯母沈孺人殁箱箧中物奴軰盗一空遺有六丗祖晚松公小¶
象一幅謝時臣樗仙&KR0024;圗題詩曰仗劍當年侍九重于今謝事¶
<pb:KR4f0069_SBCK_025-10b>¶
養髙風髩邉白髪顔如舊庭下蒼松色正濃調鶴舞春花¶
爛熳獻桃㑹盛酒舂容清平時代&KR0063;長夀百&KR0010;須知轉眼中¶
姑蘇謝時臣為晚松大將軍夀癸&KR0407;春孟𦘕并題攷晚松公¶
天順甲午正月生其年盖七十也¶
先丗舊居鄰居比稀少烟火寥寥劉衙巷中人踪每&KR0376;抵暮&KR0017;¶
嘯于巷㒺両夜逰無敢獨行者貽聞諸大父母亡潮溪公夜出¶
聴事見有巨人自檐下垂&KR0085;庭中身坐承霤上仰不見首面潮¶
溪公整衣冠𠕅拜神倐不見潮溪公夀九十一㡬躋期頥具福¶
徳固無艾云¶
潮溪公婚于黄白沃廟黄公&KR0197;黄粮長富甲一邑黄㳤人来㱕¶
<pb:KR4f0069_SBCK_025-11a>¶
資送甚厚送者二百人晚松公張筵欵黄公&KR0025;者衆多難于止¶
宿家人獻謀選梨園二部各演一劇以致敬當逹曙矣果曰髙¶
乃㪚潮溪毎夜飲黄公𫠦黄公令沿海佃户　丁家然火炬以¶
送客數里光明如晝不須携燈以達城矣¶
潮溪公守禦澉浦秦山有官𠫊兵使者巡海駐莭地守者不戒¶
一燼而盡潮溪公就謀黄公黄公曰是何足上聞令家人佃丁¶
數百人撤一聴事移之山止版築塗塈一夕併工而就兵使者¶
聞之使人按視已煥然一新驚以為神¶
弘正以前文武不相&KR1062;丗職各安其官髙祖蠡湖公不樂韜&KR4035;¶
家言折莭讀經史為博士弟子員潮溪公守澉倭犯唐家灣守¶
<pb:KR4f0069_SBCK_025-11b>¶
卒僅二十人羽書告儆蠡湖公投茟&KR0025;戎身赴難髙祖妣談淑¶
人傾私財募死士四十人衛帥亦簡驍健邵阿曽䓁五十人即¶
檄蠡湖公率之&KR0063;援刀槊不具人持白梃鋤犁&KR0108;勇死闘蠡湖¶
公仗劍矢石間擊殺七倭我壮士死者四倭知不可勝揚㠶遁¶
去唐家灣得全冦退蠡湖公不樂上首功遂不論書生退敵人¶
多異之¶
丗家官之家以長子當代職有禄位率愛憐其少子潮溪公致¶
政蠡湖公屈父命勉就職潮溪公偏愛其仲季少溪仙湖両人¶
仙湖嗜博家殖益落少溪谿刻權子母交搆其間雀角長兄談¶
太淑人佐蠡湖公捐槖予二弟意猶未饜曽大父昭毅將軍更¶
<pb:KR4f0069_SBCK_025-12a>¶
以鄭淑人貲装益之事乃已　一夕内庭有光起地中占之曰¶
地有伏蔵潮溪公喜私命二子三更具牲醪𥙊于庭鋤而𤼵之¶
婢予微聞以告譚談淑人請伺之可分而有也談淑人曰天苟¶
欲富貴吾家子孫自有興者焉用地中金為且大人不欲予長¶
子奈何强干之黄昏禁止諸婢掩閣卧諸婢私于牖間窺之少¶
溪仙湖𥙊畢𤼵地數尺得石版下覆巨缸皆清水上浮&KR0083;鏹¶
數緡而已¶
談淑人少&KR0025;司空术泉公入都門夜宿郵亭婢妾夣魘呻吟¶
淑人潜伺之見二&KR0017;皆女童各抱一鴨近人即魘因起坐覘¶
其𫠦徃漸近床叱之入地而殁明日語司空掘地得骸骨二具¶
<pb:KR4f0069_SBCK_025-12b>¶
遷&KR0287;之郵亭恠乃絶¶
談淑人雖為貴家女躬御紡績身衣布素&KR0010;飢㳤人屑糠為餅¶
躬先婢妾食以糠覈塗柱曰以示吾子孫異曰苟富貴母忘此¶
矣¶
曽大父昭毅公左目重瞳十餘&KR0010;時避倭&KR0333;留外祖談司空¶
家端簡公過而見之曰此兒富貴夀攷不可量因以季女字¶
之即曽大母鄭㳤人也¶
昭毅公姿禀穎異儀&KR0026;秀偉少即翹捷十&KR0010;&KR0025;外祖談司空¶
入都舟經黄河昭毅公縁檣而上坐竿杪一舟大驚徐而下同¶
空日此將家子且獨子吾不可以久留遂送㱕里¶
<pb:KR4f0069_SBCK_025-13a>¶
昭毅公少為諸生累試&KR0186;髙䓁不屑&KR0025;介胄起家鄭端簡公¶
秉戎政&KR0009;書蠡湖公曰公子姿不凢然功名有命文武非異途¶
以公子之才就武科不十年可衣玉蠡公怒曰誰謂科苐必君¶
家物耶譬更石畊子孫力穡必有熟時何必櫜鞬始衣玉耶焚¶
書不顧蠡湖公殁昭毅公勉就職端簡已&KR0162;館舍矣¶
昭毅守澉川偶休澣㱕里諜報海冦犯澉羽書狎至昭毅公募¶
壮丁拜辭家廟匹馬行劉文學詔内弟也徒歩迢送十餘里昭¶
毅馬上揮止之暫止俄而復及焉又止之退而又及焉直至澉¶
川冦亦不至昭毅公歎曰劉生真生死交也吾子孫識之當不¶
忘¶
<pb:KR4f0069_SBCK_025-13b>¶
昭毅公好客然飲不能一杯留客卜夜盡&KR0172;清談竟夕無倦色¶
侍御公每閉門謝客昭毅公曰賔客之輻輳吾門以吾門隆盛¶
也苟子孫不肖稍墜先人業髙朋貴客即招之不至何謝為¶
侍御公既第同郡七邑令皆辛丑進士昭毅公在郡中七邑公¶
讌昭毅公于南湖執礼甚恭一時羡為盛事¶
昭毅公極孝清旦必焚香拜天祝談㳤人康健及亡考生天談¶
㳤人既殁拜祝亦如之竟一生寒暑無一日廢¶
&KR0004;鄭㳤人數舉子多不育端簡公過視内庭曰此宅東西皆樓¶
中宫獨下䧟法不宜子誠改作髙樓必利有子鄭淑人拮据作¶
樓居落成明年生侍御詰朝端簡公至曰喜吾女有子以干攴¶
<pb:KR4f0069_SBCK_025-14a>¶
推之大不凢身居清要功名不減于我我喜而不𥧌繞書室歩¶
達曙耳端簡之前知&KR0002;此¶
族祖彭輅子孫已&KR0376;墓在烏木橋土人名曰彭將軍墓墓地盡¶
属他姓惟冡巋然上皆叢篠人不敢犯風雨之夜每見將軍白¶
馬陳兵出入犯其墓者必有疾癘云¶
彭氏始祖二丗祖葬地未詳其田官海上者至昭毅公凢七丗¶
㡬二百年止二塋彷彿西北浙東族葬意大闕宋浦皆草蕩¶
無役亦取古人必擇不食之地而葬意祖宗之貽謀其慮深且¶
逺矣大𨶕西首塋凢三穴無正穴昭穴明威公穆穴椒山公次¶
穆穴族祖學博日華公東首塋亦三穴無正穴昭穴朝用公穆¶
<pb:KR4f0069_SBCK_025-14b>¶
穴晚松公次昭穴潮溪公日華為明威將軍輅孫于椒山公為¶
𠕅&KR0025;子乃不祔塟烏木橋而塟大宗之祖塋不可曉豈将軍之¶
後式微朝用公推愛同堂與之共兆歟彭氏讀書窮經以儒術¶
起家實自日&KR0160;始祔于祖塋有以也¶
髙叔祖舜年字少溪祖年字仙湖皆蠡湖公同産也少祖年聰¶
悟有口才善談謔與朱起峯諸公結文酒社起峯嘗為令以¶
困之口拈唐詩一句合在席一人字因舉杯属祖年曰别有天¶
地非人間仙湖祖年立舉杯詶之曰江豚吹浪夜還風朱起峰¶
合座大噱然祖年隂賊喜刀筆嗾舜年以分産不均訟蠡湖¶
公推刃同氣祖年狎妓瘡毒潰于首流蛆有聲乃死晚年取妾¶
<pb:KR4f0069_SBCK_025-15a>¶
生二子長臯賢小字丑官溺愛恣之五六&KR0010;時欲痾矢人頭祖¶
年令婢妾&KR0013;蒙頭使糞于上啼&KR0197;不止必去其&KR0013;祖年不得已¶
募佃户厚賞之糞其頭乃喜既長狎娼賭錢盡蕩餘業次子¶
啓賢為僧不終俱飢寒而死¶
侍御公毎喜焚香閉門&KR0026;書草字旦起必令人滌研拭几寂¶
然静坐竟日無聲儼同禅㝎¶
侍御公語音歩履極䡖稍逺即不聞徐行&KR0550;事悄&KR0002;無人¶
侍御公衣冠整㓗公服必極鮮明作令&KR0364;縣黄方伯克纉極重¶
之每對屬吏曰守令官評清濁莫掩每見有司敝衣壊冠以為¶
㢘不知朝廷衣服有章如彭&KR0364;縣衣冠甚偉亦何减其清望邪¶
<pb:KR4f0069_SBCK_025-15b>¶
侍御在滕本道孫公起家乙榜疑属吏䡖之事多操切郡縣不¶
堪蜚語上聞両臺直指按部兖索事欵于属吏侍御力辭曰下¶
吏掲監司之短端不可開况孫公無大過惟以卞急故下吏多¶
不堪以此滋謗耳孫公卒&KR0013;弹去侍御自椘㱕乆里居孫公子¶
𫝊庭繇甲榜考選入臺&KR0025;京邸致書&KR0274;先公命云彭公長者¶
吾極不忘之子孫有𩔰者必師事彭公今幸附同臺&KR0133;圖&KR0038;士¶
之報侍御得書每以語先君云凢在當途不可乗人之危以擠¶
之士君子立身行已固當以忠厚為本¶
吳江周比部謝病出都過&KR0364;侍御以同年留欵登舟疾驟作遂¶
卒侍御厚殮之封識行李䕶䘮㱕里比部族子不良者挟詐其¶
<pb:KR4f0069_SBCK_025-16a>¶
羣僕謂比部死不明&KR0364;令受奴賄為諱賊蜚語聞于縣吳江劉¶
令清而谿刻遂㨿蜚語騰掲京師時當大計考功㨿掲将&KR0025;吏¶
議方伯黄公入覲争之曰&KR0364;縣治状冠二東如掲𫠦言貪夫有¶
𫠦不忍豈有大賢如彭公而一至于此此必䜛慝者中之灼然¶
無可疑克纉請以一官保之如此令&KR0170;謗㢘令真不可為矣山¶
東士大夫亦交口訟之遂得白奏最未㡬入臺又三年復值大¶
計吳江以清刻召謗臚有賍欵臺省訪單皆勾己之侍御獨昌¶
言曰劉令清而違物則有之謂有𧷢汙則不敢附和也力爭之¶
得内轉既入都同官語之曰茗知&KR0170;謗得雪乃彭公力乎劉公¶
曰嚮以周比部家事重得罪彭公胡為乃見援同官曰若試覔¶
<pb:KR4f0069_SBCK_025-16b>¶
考功訪单閱之當自見劉公索&KR0026;惟侍御于劉獨加圏㸃劉公¶
歎曰彭公真大賢&KR0494;以小人之腹臆之非夫㢤謁謝侍御引諐¶
謝過&KR0133;附石交焉¶
叔大父節懿先生風雅多&KR0014;工詩歌古文詞行書弈棋皆居能¶
品少年多病遂䆒軒&KR0302;言治人疾徃徃竒中&KR0025;叔母賀産後痰¶
癎妄見每云有衣黒者牽之入水衣紅者挽之而土咸謂有物¶
為祟先生曰病也非崇也腎為水&KR0694;黒黑衣者牽之入水腎&KR0148;¶
下䧟象也心為火&KR0694;赤紅衣者挽之上心火炎上之象也乃&KR0148;¶
血大虚心腎不交之証法當大&KR0024;各以其𩔖引之用丹参玄参¶
為君丹参益&KR0148;去煩以清心火玄参去熱除風以&KR0024;腎水加以¶
<pb:KR4f0069_SBCK_025-17a>¶
芎㱕蓍　諸藥遂愈&KR0025;叔立侯能&KR0071;其業惜不永年今具¶
方書𫠦蔵尚多¶
節懿先生亦鄭淑人出孿生淑人以産亡先生每逢生辰必素¶
冠惨呾不怡丁&KR0407;先生六十誕辰賦詩曰&KR0063;憐阿母悲玄壌為¶
道孿児已白頭¶
昭毅公于方伯劉公中表兄弟也昭毅公為諸生方伯長子潤¶
齋公亦未第昭毅公讀書劉氏西郊園亭有髙阜當北軒潤齋¶
欲夷之使平種花藥庶庭宇清曠昭毅公曰此必古墓也𤼵枯¶
骨以娛耳目非仁者意不若培之成小山種竹其上不&KR0440;清賞¶
且全亡魄之幽宫不亦善乎潤齋意猶未已一日昭毅公將㱕¶
<pb:KR4f0069_SBCK_025-17b>¶
舍潤齋潜具畚鍤集諸工伺舍旁昭毅知之亟㱕&KR0070;日復詣之¶
已夷無跡矣昭毅意不樂未㡬辭㱕不復徃語侍御公曰潤齋¶
必無後夷丘墓以拓園林未㡬潤齋登第旋早丗有子祖鍾卒¶
無後¶
叔父&KR0063;侯名弘保少而羸不樂人間事彈琴服散以自娛上舍¶
吕兆祥隂賊工刀茟叔父以外戚&KR0106;徃還侍御戒之未忍&KR0376;兆¶
祥&KR0025;父鳴治死貲郎也無子有三女長適朱家禎次適馮景裕¶
其㓜方齓許字李衡李衡者叔大父節懿先生之内姪家禎則¶
叔父内弟也鳴治死族庶畏兆祥惟命是聴主分鳴治田以家¶
禎室既殁予田三十畆予㓜女田百畆治奩具叔父為家禎于¶
<pb:KR4f0069_SBCK_025-18a>¶
兆祥請益不之聴㓜女母潜運其槖于李衡家衡父芳白習醫¶
時入鳴治家視疾北祥怒芳白以中篝之言汙其&KR0660;以詆芳白¶
援叔父為証刋布之侍御公怒曰帷簿之事君子𫠦不言&KR0494;固¶
以為非人也戒兒曺勿與通今乃為𫠦凂大書榜于門斥其誣¶
兆祥深恨之叔父猶為家禎請田兆祥固不予叔父怒相詆兆¶
祥椎叔父頭破立殞倉黄無計卧尸于榻禠其衣濡池中加¶
荇藻焉使人奔告曰九公子墮橋石橋欄墜破額主人手援俱¶
墜亦負重傷矣之日也八月十八&KR0026;潮士女數萬人侍御在¶
海上奔車徃朱𣪞亭中血涔涔顱䧟為穴撫尸而&KR0197;觀潮者¶
踵至覘兆祥汙泥塗靣披髪陽僵不甦伺無人也目㣲眴見¶
<pb:KR4f0069_SBCK_025-18b>¶
者疑之拭其汙毫無損唾而批之兆祥倐然起數人不能制衆¶
大譁侍御始察其詐問𫠦偕来者惟一奴固兆祥𫠦予叔父者¶
也詰叔父死狀言支吾訟之官収兆祥田邑令升年得厚賕緩¶
其獄數月始坐抵兆祥　豐破産以營脱獄屢訊未得&KR0281;海¶
昌呉中彦與廵按郭必昌有連因中彦以賂必昌反其獄破械¶
出之兆祥既出獄日脩舊怨挟詐人得貲亡算白日殺鳴治嗣¶
子大来于舟中投尸于河其子訟之縣不得理兆祥走乕林有¶
𫠦訐告驟得疾踉蹌㱕至硤川見二&KR0017;入其舟扼其吭擊顙乞¶
哀讛語不休舟中之人皆無見也問之曰彭與大来為厲殆不¶
能免矣不及至家死舟中¶
<pb:KR4f0069_SBCK_025-19a>¶
新安多虎&KR0010;較諸生死于虎者必數人太守謁直指于句容虎¶
突起林間攫輿夫以起去太守下令捕乕有獵徒殺四乕取皮¶
以獻太守犒二金獵徒怏怏府君曰此猛士也豈可限以常格¶
醵金諸巨室厚賜之¶
門下士有&KR0013;訟于歙府君為直之乃以茗墨之精者餽終&KR0077;之¶
除夕飛牋送&KR0083;爆百頭受之訝其擔以来則長尺餘然之震山¶
谷乃以數十頭寄侍御然于庭屋瓦皆動泥簌簌下懼而止府¶
君歎曰始吾謂微物姑録之不意縻金數両取娛一火自是小¶
物必郤之¶
壬午府君捴理&KR0068;闈百竇盡塞見有穴通内垣茨&KR0068;俱夷似人¶
<pb:KR4f0069_SBCK_025-19b>¶
出入根之莫䆒其故月夜潜起伺之有狐尾大于身目光如炬¶
入院&KR0300;鑠以驚人𥧌者魘焉意乃釋然夫江南無野狐江北¶
無鷓鴣南北之&KR0148;不同也杜䳌鳴于洛陽康莭知其將&KR0333;野狐¶
見于金陵豈非物恠之&KR0057;乎&KR0025;此而廟社遂遷豈非數有先㝎¶
耶¶
府君常自言夢中有人告之曰公前身為宋相江萬里當與&KR0038;¶
共其存亡貽載之行略亾友呉子仲木裒仲皆以為非理𫠦有¶
因削去之夫韋臯為諸葛房琯蘇軾之為僧其事不載正史¶
至于左氏𫠦紀及五帝三王之先莫非靈蹟豈皆理之𫠦必有¶
儒言毎言左氏為誣以此烏知理固有之不可誣也¶
<pb:KR4f0069_SBCK_025-20a>¶
太僕行畧¶
　　　　　　　　　　　不孝孤彭孫(求/貽)抆血謹&KR0274;¶
序¶
悲乎哉求也貽也天之僇民也臣死君子死父義也變而正者¶
也先臣之渡江而西也自矢一死不在孤城援&KR0376;之曰也悲乎¶
有殉&KR0038;之臣無殉父之子求也貽也生弗如死也夫死臣職也¶
先臣之死死職也令先臣之死而不死則後死者之責也時禁¶
之未弛也信史之未定也誰為不死我先臣者貽滋戚矣然非¶
先臣之志也夫必以死後名而死則丗多攘奪于名臨難終不¶
忍一死申之變其纍纍&KR0170;靣者皆慕身後名者也先臣之死亦¶
<pb:KR4f0069_SBCK_025-20b>¶
曰𫠦欲有甚于生𫠦惡有甚于死行吾志而已矣其後之傳邪¶
不傳邪皆非先臣之𫠦知也古亦有一節之士他無可&KR0091;而以¶
一死&KR0091;者&KR0002;夫先臣之生而之死殆無一行之弗可&KR0091;者&KR0274;之¶
不能盡&KR0274;故曰畧也&KR0274;豫章詳矣以求貽在侍而曰有聞也求¶
貽之𫠦謂詳其詳亦不盡乎此故仍系之乎略也濟牘之燬于¶
盗也䖍一䧟而&KR0123;𠕅䧟將吏遺民且無存者况乎亡臣之遺劄¶
也嗚呼時禁雖未弛信史雖未㝎而天下之&KR0133;為忠臣者不少¶
也則不死我先臣者海内名公巨人之事也長跽蒲伏泣𥸤如¶
椽之一言求貽亦死且不朽矣¶
彭氏系出帝顓頊玄孫曰籛鏗封于彭城曰彭祖散處四方代¶
<pb:KR4f0069_SBCK_025-21a>¶
有聞人唐末尤盛于江西元季有自安福徙于全椒始祖諱勝¶
&KR0025;　髙皇起淮右累功授平越衛指揮㑒事三傳諱玉調海寕¶
衛遂為海塩人傳椒山公諱程征鄧茂七葉宗留禽斬三百餘¶
撫䧏數千加一級為指揮同知生朝用公紳割股療母以孝聞¶
生晚松公諱雲　期頥邑推人瑞傳潮溪公諱端府君髙祖也¶
生蠡湖公諱大年潮溪公守澉川倭犯唐家灣蠡湖公猶為諸¶
生捐私財募死士邵阿曽等四十六人率之徃援斬首七級倭¶
遁去蠡湖公方讀書不樂上首功配談淑人侍郎术泉公女博¶
通經史賢孝聞里黨生對&KR0340;公諱紹賢中武科曆官蘇松叅將¶
以子貴晋階昭毅將軍配鄭淑人端簡鄭公季女生我大父天¶
<pb:KR4f0069_SBCK_025-21b>¶
承公諱宗孟萬曆辛丑進士&KR0364;縣知縣行取南京吏部考功主¶
事授河南道御史廵按湖廣崇祀郡邑郷賢朝城&KR0364;縣武昌名¶
宦詳載家状及薛宗伯錢殿學碑志配朱太宜人&KR0004;封孺人以¶
府君工部覃恩晋宜人府君乃宜人第五子(朱宜人多男丈夫/子四長伯父上海)¶
(公諱長宜二三早殀次伯父文學孝起公諱原廣次為府君又/次叔父太學&KR0063;侯公諱弘保)¶
府君上諱期下諱生字孝弱改字&KR0026;民&KR0197;弱水道人朱太宜人¶
任朞年始生故寓名云㓜沉黙寡言笑讀書罷兀坐凝然不好¶
戯弄人莫之測¶
侍御公奏最&KR0364;陽需内召府君年十七與伯父孝起公出就試¶
布衣雜諸童子中時人莫識有&KR0122;鄰也識之以告喬令拱璧喬¶
<pb:KR4f0069_SBCK_025-22a>¶
令曰郷先生即一族庶之在試無不先容者彭公二子並試乃¶
無一言邪&KR0122;曰小吏稔知之敢不告喬令物色之移案于前臨¶
試之文成且誦且歎曰彭公有子而才如此未嘗一言彭公去¶
人逺矣因並寘前列督學陳公大綬扷府君&KR0024;弟子員¶
己酉冬家宜人歸府君府君樸素𩔖寒畮宜人綦縞相荘事府¶
君性嚴重帷闥之間目無邪眡盛暑亦冠幘納履無惰容¶
府君少清羸好學殫思朱宜人延醫炙膏肓百勞穴命暫撤書¶
史學琴服散調怡神志府君潜把卷丙夜不休壬子當録科朱¶
宜人禁府君母&KR0063;舉命侍曽大父昭毅將軍逰湖山伯父上海¶
公寓昭&KR0159;僧房侯試府君至欣然操筆至嘔血不自知昭毅公¶
<pb:KR4f0069_SBCK_025-22b>¶
怒曰若母念若病令侍我于湖山不&KR0063;舉而呫呫經生業何為¶
者徙卧具不聴𠕅入伯父邸舍¶
甲寅出就試督學周公延光㧞伯父與府君俱一等前列乙&KR0407;¶
並中式浙榜(伯父第五十七名出杭州推官毛公士龍房府君/第三十八名出東陽知縣張公爾嘉房典試編脩)¶
(吳公宗達工科給事中劉公文炳監試御史李公&KR0022;筆)¶
伯父與府君諸生時閱邸鈔繫民生利敝無不䆒原委主司閲¶
經義已中雋更讀二三塲淹貫詳明歎曰真有用才也一時並¶
薦既拆卷諸司見府君兄弟姓名相顧動容曰彭直指&KR0071;起有¶
人真&KR0085;為&KR0038;家得士&KR0159;矣¶
先是闈榜𤼵捷足者持中雋姓名擁亡賴數十百餘壊垣破扉¶
<pb:KR4f0069_SBCK_025-23a>¶
入主人刳羊豕飲食惟謹猶毁案椎几甚者至夷其突坐索金¶
錢屬饜乃去壬子之秋亡賴兒索綯牽中式舉人頸僇辱之侍¶
御公聞之曰朝廷待士以礼鼠軰敢爾適拜按椘之命與同臺¶
約嚴禁報捷者不得擁衆横索犯者桎首以示府君中隽報捷¶
者夜欵扉寂無譁質明酒&KR0079;勞之不二日辭去無敢出聲索者¶
閭里歎曰彭御史嘉與後進乃福其後人天之報施固不爽㢤¶
侍御監椘闈竣㱕院素持風裁惟軍機京報得非時鳴鼔進其¶
餘必門啓始得通報浙捷者至叩院門者止之乃撾鼓侍御彂¶
内扉然燭堂上隔閾呼門者曰浙之報捷者請啓門侍御曰憲¶
院何得夜啓門止報者門下還内卧晨而入𤼵浙録知府君兄¶
<pb:KR4f0069_SBCK_025-23b>¶
弟並雋楚王及椘撫藩臬以下文武將吏𣗳竿掲旂幛于臺署¶
&KR0002;堵墻侍御遺書訓誡曰家丗勲庸吾起家甲第今復兄弟薦¶
賢書特盈者難其&KR0071;汝曺勉之母隳　履以辱𫠦生府君兄弟¶
㱕徒自里門不飾輿馬閉門讀書户庭閴寂里黨以為難¶
公車北上侍御猶在楚楚計吏入覲都門挾&KR1153;蹏以結驩直指¶
二公子䴢集邸舍盡郤之一無𫠦報謝過侍御廷訓夜過蕭寺¶
府君兄弟共篝燈擇菜啜糜歎曰長安貴逰子怒馬騖九衢¶
若曺蕭然如此不愧真孝㢘矣¶
丙辰府君成進士伯父與府君抵足卧五更聞捷音伯父眠未¶
&KR0116;府君安卧不動既&KR0116;徐告之伯父起束装府君念兄積學不¶
<pb:KR4f0069_SBCK_025-24a>¶
意一第先之淒其執手不以得第為榮(府君中式㑹試二百四/十九名出編脩錢公龍)¶
(錫房主試礼部尚書東閣大學士崇仁呉公道南礼部尚書兼/翰林院學士江陵劉公楚先)¶
三月廷對有同年微告府君中禁有相知二甲可致悠㳺&KR0048;署¶
無外吏手版困府君曰吾曺甫登第豈以幸竇䘮生平謝&KR0077;之¶
句臚得三甲&KR0063;縣職府君以未習為吏請假㱕里中日取名臣¶
言行録經濟諸書朝夕探討者三年已未謁選請改教職授徽¶
州府學教授¶
新安多乕入郡謁先生者寥寥府君郤脯脩奨寒素重趼請謁¶
無虚夕月両試士廣及佩&KR3221;者𫠦㧞知名士鮑太庚汪調元等¶
皆得雋童子項芳屢&KR0013;賞識逰泮家赤貧抱&KR0215;雞為贄笑而受¶
<pb:KR4f0069_SBCK_025-24b>¶
之¶
學宫圯不蔽風雨府君捐月奉倡新之𨤲正両廡&KR0025;祀位次&KR0024;¶
其殘缺一𠂻之嘉靖更定祀典追祀程侍&KR0048;敏政唐侍講皐胡¶
少保宗憲于郷賢祠¶
鮑尚書道明乆祀賢祠有撰傳竒者椒山之死尚書為刑垣實¶
麗其辟好事者訾之府君詳核南溟𫠦撰尚書墓志攷其&KR0010;月¶
椒山死難日尚書乆叅外藩本未無渉著論闢之衆謗乃息因¶
撰名賢論世畧四卷¶
丁祀乆為其文二三老生争炙堂廡間或攘&KR0060;神之犧牷牲駿¶
奔晨星落落府君躬視庖㸑執豆𥸅者無敢不恭盛典畢舉¶
<pb:KR4f0069_SBCK_025-25a>¶
大成雅樂宫懸舞佾不具乃聘&KR0276;源&KR0483;士潘一中較㝎宫聲更¶
鑄編鐘伐良材為琴瑟選知音者習之雅樂以正¶
郷飲酒礼多妄舉素封厚責其報燕犒儀幣累百金夤縁求免¶
亦不下數十金展轉逓舉𫠦得不貲府君躬蒐𨼆徳得清貧得¶
好脩者二人為賔介禁舉者不得索一緡更白太守戒執事者¶
不得一人至其門陋習以革¶
新安多賈人子饒籝金御史持文衡&KR0096;尊重郡邑吏不易騰剡¶
牘吹嘘入泮可立𦤺千金即郡邑両試干澤者亦累百十金府¶
君于府一無𫠦請太守恠學博獨無薦牘問府君對曰職𫠦扷¶
皆能文者即無先容能自見太守月旦詣學宫令&KR0122;史鈔録府¶
<pb:KR4f0069_SBCK_025-25b>¶
君𫠦黏壁間甲乙姓名前列者甄㧞無遺逰泮者接踵¶
學院&KR0010;較按新安府君大書榜示諸生有敗行者許朙告學宫¶
不得造為不根匿名謗帖汙衊士𩔖令門子兮道伺之昬黒𫉬¶
數人縳送院叩頭乞哀乃縦之奸宄屏息¶
過侍御成山為學院侍御公同年石交也素器重府君時時下¶
問府君自職掌以外一無𫠦于澤賈人子潜挟重貲走塩官將¶
乞侍御尺書予府君不敢自通凂門下客微言之言未畢侍御¶
靣𤼵赤客慚而退賈人子不得間而去¶
庚申臘盡積奉請脯脩笑語家宜人曰措大舌畊一年不&KR0085;餬¶
婦子口廣文先生有此可以卒&KR0010;矣椒&KR0308;將舉火聞訓導胡来¶
<pb:KR4f0069_SBCK_025-26a>¶
賔老病殁官舍撤辛盤傾槖為賻勸助于諸生為乞郵符䕶䘮¶
四千里歸葬邵陽¶
歙婺上舍喜結納廣文先生一徃還餽遺絡繹至俗侈葬廣文¶
苟枉唁與濡削碑版厚幣無惜府君以甲第名家涖師席争附¶
為驩府君簡嚴自持非𩔖之士不得窺門墻雖盛供具&KR0829;　過¶
不可致在新安年餘未嘗以&KR0215;字諛墓咸服府君之髙峻¶
辛酉聞昭毅公訃請奔䘮當事者以非例不許未㡬陞&KR0038;子監¶
博土㱕省侍御過錢唐謁督學使者語府君曰聞公在新安有¶
功學校今亦有𫠦誨益乎府君曰吾邑令有莆陽鄭公茂保障¶
海城倭力攻不下鰲陽蔡公逢時均里役為百丗利二公有大¶
<pb:KR4f0069_SBCK_025-26b>¶
功扵鹽至今不祀誠檄下𫠦司不俟契勘升主頖宫則吏胥無¶
𫠦覊𣻉矣督學立行之輿論大惬¶
壬戌入都赴官國博官閒無事曰取朝章典故詳䆒之不妄交¶
逰望日起同郡某公為工部尚書言于銓曹請以府君&KR0024;水曺¶
侍御公里居馳書京邸曰司空望實不孚巧于仕宦汝新進有¶
聲思籠致門下依傍求進君子耻之且&KR0038;博例必轉水曹豈必¶
司空言始得㢤必力辭吏部無為𫠦玷數月陞工部都水司主¶
事詣部力辭請改南曺便省覲不𫉬請乃就職¶
熹廟&KR0004;元内璫漸肆刑部尚書王紀彈内閣指斥中人中人怒¶
㑹厰衛𫉬東人間諜居為竒功下刑部訊擬不即上中旨奪紀¶
<pb:KR4f0069_SBCK_025-27a>¶
官斥為民府君以新君嗣服不可以小過逐大臣草䟽將論救¶
同曺郎曰新進小臣無言責而論大臣進退不㡬出位乎大學¶
士葉向髙揭救不聴府君乃止¶
曺郎俸薄多于澤津要府君朝叅外閉門&KR0376;交逰奉入未給太¶
宜人&KR0009;魚腊筍爼稍為&KR0245;以溲之未嘗知&KR0079;味¶
二陵未成三殿並建工部選曺郎十餘員鳩諸工同舍&KR0048;謀曰¶
長安米價髙俸薄不給一𠑽其選日餼工𫠦功成之賞無論也¶
府君以人臣之誼惟上𫠦使營而求利義𫠦不為以他辭謝之¶
殿功成多躐䓁卿寺府君恬退自如¶
甲子筦節慎庫邉儲告匱營作並興司出入者緩𫠦急急𫠦緩¶
<pb:KR4f0069_SBCK_025-27b>¶
稍上下𫉬厚賕矣府君㓗已先之百孔弊&KR0376;逆奄用事中人每¶
侵水衡權府君執舊典裁之不為𫠦撓中人不悦然未有以中¶
也冬至百官服暖耳諸&KR0048;皆紫貂府君姑市山䑕帽著之朝罷¶
諸璫逆而笑曰彭先生冠何敝争餉以紫貂堅&KR0077;之内璫益忌¶
焉¶
同曺&KR0048;萬公燝䟽紏璫賢士矯旨杖萬公逮入左掖門府君奔¶
赴之賢呼環衛閉直門不得入舁出已垂&KR0376;府君撫其首復蘇¶
張目大聲曰朝廷養土三百年正在今日急命蒼頭舁㱕邸同¶
曺莫敢過視府君日走侍醫藥豫章紳士以是識府君心重之¶
萬公創重卒又經營其䘮草䟽將訟之先白尚書尚書陽曰良¶
<pb:KR4f0069_SBCK_025-28a>¶
善然不煩公䓁不侫且入告已而見尚書䟽謂曺&KR0048;越爼干天¶
譴謝其表率不嚴詞甚卑遜同曹奪&KR0148;¶
侍郎闗西柳公佐攝部事卞急曹郎多&KR0013;罵斥獨礼重府君一¶
日召諸曺郎歎息曰吾曺受厚禄乃山陵未竣誰為措金錢十¶
萬緡報成事府君曰以職計之非二十萬不可栁公曰十萬且¶
不能談何容易府君曰明公無&KR0104;二十萬職固能任之栁公大¶
喜府君盡弛諸不急者轉輸二十萬陵乃告成中㫖令厰臣核¶
功次躐級清卿者數人以府君殿賚十金栁公不平曰非彭主¶
事不克㐮大工反居衆人之殿我必申論之當殊擢勸勞者府¶
君謝曰璫人怨職乆恨未有以中之叙功殿百人意可知明公¶
<pb:KR4f0069_SBCK_025-28b>¶
苟一言旦夕且禠掠人臣之義雖勞其職也何功之有乃止未¶
㡬秦郵使者缺諸郎請行栁公曰彭主事筦庫積勞陵工賞薄¶
今姑以此當休澣諸公且勿言乃咨吏部府君提督南河¶
徐公石麒代庫筦請益于府君府君曰土木繁興大盈吿匱上¶
書請帑者麇至中人日媒蘖外曹短長公其盡謝諸不急惟將¶
作是供王郭二戚畹墳價殿工急未暇及之金貂珍異曰馳我¶
門我卒不一顧公其識之徐公不以為然遂給之殿工未竣大¶
璫劾徐公遷賄貴戚稽誤大工先私家後公室大不敬徐公&KR0013;¶
逮坐賕四百金始歎服府君先見¶
乙丑六月涖秦郵&KR0004;在都下同年劉公鐸為刑曺&KR0048;感事賦詩¶
<pb:KR4f0069_SBCK_025-29a>¶
題僧本福扇刺事者録之逆奄以誹謗朝政逮劉公已出知揚¶
州緹&KR0016;下廣陵逮繫鎮撫司獄府君涖秦郵俸錢&KR0009;獄中士林¶
危之卒不顧¶
南河控淮泗極&KR0438;儀通淮䕶陵黄淮暴溢毎决隄防府君相度¶
水𫝑培隄秋防無恙是年陞本司貟外&KR0048;¶
&KR0519;渠䟽濬止慿&KR0122;曺報成事或乾𣳚丁錢𠑽餉遺府君于嚴冬¶
水涸身至河干下樁刻木以程其度嚴懲冒工盗材者濬駱馬¶
河陳溝諸道莭水衡錢亡筭&KR0519;艘利濟¶
使者職在河防不肖者旁撓有司權府君視河以外不聴民間¶
一詞&KR0492;舍西園多古木卉物旦出視事午餘退食吟嘯池沼間¶
<pb:KR4f0069_SBCK_025-29b>¶
侍御聞之喜曰使者職河堤貴乎行𫠦無事耳&KR0026;汝&KR0492;舍諸詩¶
官况之清可知也¶
官閒無事毎月集州諸生于署傍徐公祠課文藝厚供億諸生¶
中雋鵲起¶
丙寅夏大旱蝗蔽天人心皇皇乃以便宜開通濟閘&KR0517;田蝗以¶
大風雨死江中𦍒有秋亢暘既極五月大疫府君蠲湖租市藥¶
設藥局于四門各選良醫主之官給咀㕮湯引全者甚衆¶
董&KR0047;河者並轉監司前使者朱國盛忠賢𫠦悦擢&KR0519;使者累加¶
級至工部尚書府君在&KR0048;署事事忤中人奉使秦郵㮣&KR0376;要津¶
通問徒以治状無以害之同曺&KR0048;同郡某公思攘秦郵地賄銓¶
<pb:KR4f0069_SBCK_025-30a>¶
部出府君知長沙府而已代其任秦郵使者出守自府君始維¶
揚李宗伯思誠呉侍御甡䓁共請于吏部曰彭水曺清望非常¶
&KR0494;謂有殊擢今一麾出守維揚素&KR0013;水曺徳&KR0133;借水曺終恵此¶
一方八月調揚州府君以籍系北譙于揚有枌榆誼引嫌乞避¶
十一月改知南昌府¶
天啓七年春府君之任豫章時奄熖益張士𩔖震恐建祠尸媚¶
者徧海内廵撫楊&KR0022;憲左轄王道元風有司建奄祠莫敢異議¶
府君力持不可曰逆奄屠僇忠良烈士切齒靦顔謟頌遺笑萬¶
丗吾曺外吏以此迕寺人不過投竄耳為禍一時者小得罪千¶
秋者大&KR0022;憲乃風諸薦紳共謁府君曰豫章人士螫毒深矣姑¶
<pb:KR4f0069_SBCK_025-30b>¶
&KR0025;撫軍以紓禍乎府君曰今日論是非不論利害昔者睢陽伏¶
節爼&KR0701;生靈千古不以為非奄人包蔵禍心假令九錫不已遂¶
至揖讓以尚公片&KR0083;下西江諸公其奉版以&KR0025;乎則萬姓&KR0170;其¶
福否則義旗一麾流血千里千秋萬丗諒不以彼易此今豫章¶
死徙相望即堯舜之丗共鯀諸人必不尸祝放勲于幽州崇山¶
之地矧在莭義之&KR0022;而媚竃奄腐乎拜憲知府君不可奪令王¶
孫文學列状上請竟下南新両邑卜射圃廢地將鳩工府君方¶
較士以公孫衍張儀及癰疽瘠環命題寓意焉祠檄下諸司捐¶
俸一曰集數千金檄府搃其成府君令一經歷領之祠檄俱盛¶
&KR0091;奄人功徳曰元勲曰尚公吏呈案府君㮣塗乙之止籍其數¶
<pb:KR4f0069_SBCK_025-31a>¶
而已經歴諏日啓宇請聞于臺司府君曰無庸苟両臺躬出刑¶
牲郡邑吏當畢&KR0025;若徃麗牲可矣曰小吏烏乎敢府君笑曰汝¶
曹終曰曳青衫牛馬走令若衣緋以視祝&KR0197;不亦可乎經歷宵¶
而莅事旦報于臺司捐鍰既富百工争先請事府君不&KR0063;&KR0022;憲¶
日走訊于府曰匠石之工㡬何矣府君陽&KR0063;之曰諾已庀材矣¶
祠䟽入都　熹宗已晏駕通政司&KR0397;不上&KR0022;憲先送副本于忠¶
賢忠賢詰𫠦司&KR0024;封上之　烈皇踐祚留章不下忠賢懼辭免¶
大行詔至&KR0022;憲急召府君曰悔不聴公今事已變急罷諸工斥¶
賣材甓抵𫠦𤼵金錢㱕庫府君曰&KR0494;報鳩工實不𤼵一緡&KR0022;憲¶
愧謝之逆奄既尸僇拜憲坐附璫戍邉¶
<pb:KR4f0069_SBCK_025-31b>¶
樊御史尚燝視鹺両淮紏舊鹺察崔呈秀𧷢累萬呈秀附忠賢¶
反訐奏樊公矯旨逮訊樊公休澣里門偵逮&KR0016;將至間道行逮¶
者至求之不得&KR0022;憲大驚拘樊公子重城下獄將收家口府君¶
不可&KR0022;憲怒曰欽犯&KR0483;走太守責也太守奈何庇罪人子捍天¶
子詔與魏公抗邪府君曰樊公身列薦紳知臣誼無逃天地八¶
口在此樊公去何之樊公智者知邏&KR0016;受指于崔必道窘之間¶
行自㱕淮上矣公子可無繫太守以一官保之&KR0022;憲不能奪樊¶
公果已抵淮上就訊坐誣奏削籍㱕里¶
熊侍郎朙遇黨錮戍夜郎宗人不逞攘奪其田宅有司不禁公¶
子人霖方為諸生當道者以罪人子格其秋試府君録遺聞熊¶
<pb:KR4f0069_SBCK_025-32a>¶
長公才名恠其不出訊知之使&KR0122;趣就試首拔冠諸生不逞者¶
知太守意嚮盡返𫠦攘奪長公卒以甲第起家為時聞人¶
逆賢逐理學諸臣盡廢天下書院豫章&KR0831;臺祠先哲時講學其¶
中亦為有司斥賣陳侍御以瑞買之陳公後坐奄黨府君按牒¶
問&KR0831;臺祠𫠦在規復之諸文學聚而獻謀曰逆黨侮先賢毁爼¶
豆使君欲光復舊物請奉先賢木主鳴鼓攻之府君曰鬻及先¶
賢廟貌有司之罪也陳公固買之用衆以逞非義也捐俸贖之¶
自璫禍起講學者削跡府君初下車首諮理學名儒萬知州尚¶
烈朱布衣試式廬礼之賔筵至是請朱布衣主澹臺祠講院理¶
學復振¶
<pb:KR4f0069_SBCK_025-32b>¶
南昌張神武以武狀頭授都司㑒事偏師援遼𫠦將二百四十¶
人力𢧐無一郤者俱殁于陣遼東廵按方震孺請旌血𢧐誓死¶
之將詔贈神武都督㑒事&KR0670;陞三級家貧無左右者&KR0397;不行神¶
武父衰髦曰持牒訴𫠦司不之省府君下車神武父復至府君¶
索故牘已庋閣六年矣即日行之礼神武父旌其家忠義之士¶
莫不感&KR0108;¶
豐城名臣楊公瑄築捍海塘有大功海上訪其後嗣零落府君¶
檄豐城脩其墓請于學使者&KR0024;其後一人為諸生奉爼豆¶
豫章&KR0013;璫禍最烈萬公燝杖死熊公明遇胡公良機章公允儒¶
樊公尚燝徐公丗葉或&KR0481;或錮士𩔖奪氣府君竭力營䕶稍自¶
<pb:KR4f0069_SBCK_025-33a>¶
保崇禎改元奄黨既誅諸公連&KR0209;登朝府君退然自逺不以一¶
字達長安士大夫益賢重府君¶
陳黄門良訓欲買其鄰支和二宅擴其居恡弗予黄門以他事¶
懲之和二刋布黄門過惡百餘條黄門恚甚訟之臺司並下府¶
黄門&KR0013;細人辱思甘心焉府君鞫之妄男子耳而𨻶起鬻宅判¶
箠之報臺司黄門不悦徧訴臺司乞加箠焉嗾伍伯棒殺之府¶
君言于諸臺曰和二罪不至死殺&KR0214;氓以快津要仁者不為臺¶
司如判不加箠黄門滋不悦和二知府君之生之也朝夕拜祝¶
于其家¶
&KR0058;學憲元寛為諸生以渭陽有訟麗臺案事下司李沈公徳滋¶
<pb:KR4f0069_SBCK_025-33b>¶
未即决秋試近&KR0058;公屢趣竟其獄沈公呵之&KR0058;公&KR0018;&KR0148;不少下¶
司李抵案于地&KR0058;公不謝竟出中雋明年成進士司李丁艱去¶
府君攝其事&KR0058;公錦旋上謁府君曰沈司李開罪下執事小訟¶
不决彼狙故當懲執事今𩔰榮矣苟盡法懲之在執事不加尊¶
于太守似慕𫝑執事大度者請為公市義&KR0058;公欣然無𫠦忤¶
府君雖執法不阿而礼貌無替未嘗摶擊為名髙薦紳士民爱¶
戴如一比之前郡守太&KR0170;王公佐(王公自郡守而督學而臬而/藩而開府在南昌歷十二年)¶
府君以鍰積榖三千石舊倉湫隘更創三千楹曰&KR0073;民倉容三¶
萬石榖不登减直賣之榖賤買新者𠑽之増至五六千斛戊寅¶
辰秋旱榖騰主蔵史請抑市價以平糴府君曰是閉之糴也富¶
<pb:KR4f0069_SBCK_025-34a>¶
民争匿榖矣榜于衢曰本府减直糶倉榖萬石廵撫魏公照乗¶
廵按范公伏粹聞之驚曰太守何&KR0025;得此穀府君曰民間尚有¶
餘榖榖日騰巨室待髙價也今知太守多穀飢民傾市而糶不¶
復問富室之蔵富民徒擁榖不得售争出榖矣以職計之不踰¶
五六千斛榖價平矣請得便宜𤼵諸司積貯濟府之不足二公¶
許之不數日富室争𤼵盖蔵榖價頓平僅𤼵府榖三千石臺司¶
𫠦積不與焉二公咸服府君善&KR0063;變¶
山之豪擅私冶錢儇薄物價踊貴府君曰私錢盛行者以官鑄¶
勿精也請于藩司開局鑄錢選强幹幕僚市良銅于楚蜀炎¶
蒸府君日涖嚴禁奸濫雷震死局中一人百工咸惧錢成鼓鑄¶
<pb:KR4f0069_SBCK_025-34b>¶
廪給及他材用皆給以新錢&KR0079;好精良准市價行之民間以為¶
便私鑄不復行循環更鑄&KR0010;羡數千緡公私咸給聚工百餘均¶
勞&KR0483;時作息故無人一人疵癘者¶
府君月奉以外一緡不入私槖即壺醢之細未嘗妄費公私一¶
錢或以事至江于必携錢市魚菽飯于車前㢘介之操士大夫¶
以為近代未有¶
豫章城隍祀漢潁隂侯灌嬰府君&KR0004;至齋宿于廟楹桷欲傾將¶
𪔂新之庫蔵遺未皇也朞年政行庫有&KR1151;羡捐贖鍰數百市良¶
材江外得楩楠大皆合圍撤其舊而新之故梁黝黒彷彿有字¶
滌眡之宋熈寕中集賢殿撰知洪州彭汝霖建先後五百年作¶
<pb:KR4f0069_SBCK_025-35a>¶
者適同姓時人多異之三年而後落成棟宇壮麗顔之曰天聰¶
民畏兵火後廟獨巋然楔棹尚存¶
&KR0004;豫章逋　山積帑蔵如滌府君一清宿弊逋額盡登積榖鑄¶
錢互相轉輸府庫盈羡新學宫興社學復&KR0831;臺祠脩濓溪祠陳¶
仲舉祠康郎山洪都死難忠臣廟建城隍廟脩龍亭庫城郭津¶
梁倉厫街術無不脩治多者千金少者數十百金百工樂成民¶
不知勞¶
府君雖案牘倥偬𦍤望課士學宫首㧞者熊兵部人霖朱大行¶
綂銍熊吏部文舉孝㢘萬思恭舒忠讜鄧履中熊齊耀姚脩蔚¶
䓁名噪一時豫章王孫多工詩府君較士間及風雅操觚益盛¶
<pb:KR4f0069_SBCK_025-35b>¶
㳺𠆸研仙至豫章能詩工茟札王孫紳士結社東湖上貴㳺子¶
弟傾動府君惡其蠱衆飛檄逐之出境力持風教又如此¶
宗藩萬指藩禄數萬不入考成格有司不以時給貧宗畢&KR0010;&KR0376;¶
粮有力闗津要預支數年禄府君畫一其制如期給無𫠦後先¶
法&KR0004;行多托要人上官以撓之不爲動三年盡&KR0024;逋禄别蠲奉¶
置宗田于學以贍天潢𨽻籍子衿者宗人悦服以嚮好脩爲榮¶
矣¶
先代起勲舊府君父子兄弟相&KR0071;登第每念文武畸重致拊髀¶
無人師儒乃教化先資明經遲暮不自振先生月奉錢有司不¶
時給府君筮仕即改教職既綬郡符加意斯文師生&KR0338;奉必先¶
<pb:KR4f0069_SBCK_025-36a>¶
期贍給故制郡衛體平衡武既積䡖府視衛若簿尉月旦謁両¶
臺太守騶&KR0025;先都䕶府君在郡伍伯引五馬前驅叱止之曰朝¶
廷設官太守降三司一等奈何僣越紀綱停車揖都䕶使前公¶
移與衛講鈞敵礼武臣敬服¶
太守職師帥捴州縣大綱墨者利贖鍰細事靡不躬聴濫罰&KR0243;¶
槖豫車故健訟&KR0300;牒累百數府君摘大者始聴之餘悉下州縣¶
刁風稍息¶
府君儀&KR0026;威嚴目光射人人莫敢仰視而性仁慈未嘗以私怒¶
加鞭撻洞悉民情詳晰律令聴訟决遣不淹時讞獄必㱕平恕¶
吏事明敏牋荅文移悉出親裁曺吏署案而已在郡三年&KR0122;史¶
<pb:KR4f0069_SBCK_025-36b>¶
無以受賕枉法敗者¶
捕卒嗾獄中盗誣引良民&KR0350;以来寘檐下日大盗也視之邨愚¶
耳捕卒持之堅令入獄取盗時他囚百餘環堦下覩捕卒已入¶
獄令𨽻提𫠦縳匿他𫠦更呼他囚衣貌之𩔖者伏檐下須㬰提¶
盗至麾捕者使退呼盗使前曰&KR0002;何敢妄引良善盗曰夫何敢¶
若固分財數數矣府君曰稔識之邪曰唯曰今諸囚孰是邪盗¶
陽環顧指檐下者曰是矣他囚&KR0787;眙辯叱之退又詰盗曰斯誠¶
是已近𫉬他盗亦云若黨也識其姓名者誰乎提𫠦匿者至盗¶
茫然不測曰未嘗識之府君曰斯固捕卒嗾汝𫠦引者吾固知¶
其誣姑以他囚試汝彼不及教也盗叩頭服重抶捕卒立釋邨¶
<pb:KR4f0069_SBCK_025-37a>¶
愚一郡以為神¶
豐城與髙安鄰豐城遼餉額浮于髙安豐紳楊工部惟相謂餉¶
司吏得髙安賄獨重于豐城訐之臺察已入告惟相在都連䟽¶
劾典吏張廷機䓁𠕅被嚴㫖訊擬&KR0281;京撫按不能决下臬司司¶
下之府府君曰錢穀酌派在本縣詳允自上臺小吏署案牘而¶
已楊主事訐奏數胥奉詔訊數吏無足惜苟坐賄諸胥𫠦司皆¶
不能無罪爾後撾登聞訐官吏者無已時宜勘釋之以奏報撫¶
按心韙之重違楊公母敢為主府君持其獄不上馳書髙安薦¶
紳令講觧豐城諸公公牘上両臺復遺書在都知交達户部㑹¶
楊公坐璫案去事得已¶
<pb:KR4f0069_SBCK_025-37b>¶
府君練習掌故利革害興革臺詧以下惟太守取𠂻讞獄明允¶
外郡慮囚多&KR0133;質成南昌案牘山積退食不皇三年殚精頭須¶
為白侍御公遺書相戒曰吾聞保身而後可以保民太守職要¶
而已奈何勞形至&KR0440;&KR0397;食其努力服良以慰𫠦生府君素友爱¶
已己秋聞叔父&KR0063;侯家難悲憤長&KR0197;&KR0091;疾乞㱕闔郡驚优擁臺¶
察門請留太守者喧咽窒閡車馬両臺援大義相責先待御亦¶
遺書諭止雖强起視事憤切反兵心摇子舍形神為之羸削¶
府君以清望理繁劇府僚多缺員一身兼之剖决如流更攝饒¶
南九両道事符勅印篆累六七府君曰太守攝監司體之變者¶
時方多故莫可辭可冐其廪薪乎止行文移理讞案數月廩給¶
<pb:KR4f0069_SBCK_025-38a>¶
馬薪錙銖無動¶
崇禎已己徴兵入衛人情震恐魏撫院綂衆勤王軍責數萬責¶
辦呼吸府軍君窮日夜治餉一曰而畢三軍戒途糗粻無缺¶
&KR0025;容治事如平時人心咸𠋣為鎮定¶
已巳臘盡奉侍御公諱庚午王正始聞訃搶地悲&KR0197;即日封府¶
庫上印篆徒跣下江干士民遮唁&KR0152;送者數萬人抵舍撫棺¶
長呌毁瘠㡬于滅性三年泣血甫公除朱太宜人見背晝夜&KR0152;¶
不&KR0376;聲涙沾衣成血弔者不忍視两遘大戚廬居六年鬂髪斑¶
白既免䘮慟禄養不逮伏臘泣慕不勝營兆卜葬有終焉之志¶
去豫章三年士民思慕肖貌祀之後十餘年金聲桓㨿豫章以¶
<pb:KR4f0069_SBCK_025-38b>¶
䧏府君在湖西移檄討之聲桓廢祠為龍神廟居人&KR0060;府君像¶
&KR0059;祀于別室¶
丙子即家起&KR0024;濟南府知府府君林卧七年息意仕版闖革躪¶
秦豫盗起益夥上集問廷臣咸謂撫綏非人驅民為盗因詔¶
列卿臺省翰林諸臣各舉賢良方正可任守令者一人左都御¶
史唐公丗濟舉奏府君為海内賢良第一時府君為東人推轂¶
先&KR0024;濟南矣¶
府君侍大父令子&KR0364;多恵政&KR0364;人尸祝之白蓮冦起戒無犯彭¶
侯祠府君赴濟上道過&KR0364;父老擁傳車&KR0133;一見使君為留一日¶
設𥙊祠下&KR0364;令陪位&KR0022;人畢㑹曰勝人素&KR0013;我公徳思不忘幸¶
<pb:KR4f0069_SBCK_025-39a>¶
一見使君聞在豫章多善政不愧我公也謝遣之追送數十里¶
而後返¶
濟南古文學藪近人文寥寥朱邸尊重士大夫削跡無可詢諮¶
有富平令劉勅老而好學府君訪之郊外劉公出民生十苦䟽¶
相示府君歎曰民窮財盡一切權宜苟且之政守令不能為民¶
甦疾苦焉用彼相茍力可為者將奉教以&KR0025;事無庸叩閽也博¶
訪父老首罷車户之役更一日罷厲民者數十事民慶更生¶
北地賦繁役重縣之徴收十&KR1151;取二三府之觧司十扣尅一二¶
齎　赴同如蹈湯火府君至吏援徃例告叱之州邑餉&KR0281;府止¶
騐原封間摘兊有羡即給觧官曰佐若道里費濟之賢士大夫¶
<pb:KR4f0069_SBCK_025-39b>¶
張潑杜詩&KR0018;氣少許可&KR0091;府君謂近代未有¶
歷下近三輔採辦中使連鑣出凌鑠外官大吏莫敢抗府君遇¶
中使至擇强幹吏卒先期集事與中貴並坐堂皇騐之無不立¶
辦民亦不优中貴人歎服曰吾奉使多矣真天下第一好官也¶
居人乏井泉府君謀鑿井以利居者未得地顧府治當前土阜¶
命夷西平之得仆碑積礫下洗之則岳武穆手書北伐詩也命¶
植之碑下覆古井浚之泉冽而甘居民異之名日彭公井¶
郡轄四十州縣案牘山積地廣民悍不畏死藩邸漁民利莫敢¶
争府君治濟一以恩信孚之事渉藩邸委曲啓王多𫠦匡正吏¶
治明敏手不停批治郡一年宗藩士民悦服丁丑大計吏部舉¶
<pb:KR4f0069_SBCK_025-40a>¶
府君天下循良卓異第一(吏部都察院考㝎卓异賢能藩臬道/府七十六員府佐州縣一百五十三)¶
(員㧞其尤者二十三人藩臬十九人鄭二陽史可法施&KR0022;曜等/知府四人直𨽻吳太朴戴自成曺三直三人十三省止府君一)¶
(人)¶
府君郡資最深銓司擬推兖東道劉選&KR0048;&KR0063;賔東昌人曰濟南¶
守經術清望冠一時江右人士以文衡請者數矣宜以督學二¶
東兗東道僅轄夀張數邑不&KR0085;煩彭公乃轉汪學憲漸磐兖東¶
道將以府君代之不數日劉公以憂去有力共争文衡一席大¶
力者得之府君遂不調¶
東省土田六十一萬七千五百頃崇禎七年有言利計臣&KR0091;東¶
省額地一百七萬七百四十餘頃較㑹計録溢地四十五萬頃¶
<pb:KR4f0069_SBCK_025-40b>¶
奉　旨勘報將按籍加徴撫按不知𫠦對徧詢各郡縣無有晰¶
其故者逡廵四年屢旨詰責無𫠦引㨿以塞部駁府君悉取¶
故牒郡邑諸誌互相參考復博詢僚属得濟南左衛經歷蔡㑹¶
龍條議大喜備采之以上両臺曰萬曆&KR0004;年江陵當&KR0038;撰為㑹¶
計録疑郡邑田土版籍有漏詔海内履畆而丈尺之其賦以上¶
田為凖中田上地一畆三分準一畆下田中地一畆五分凖一¶
畆下地二畆準一畆無論深山窮谷俱籍于有司有司承上風¶
旨减弓制以量之故弓五尺為一歩殺其五之一以四尺二寸¶
之弓量之咸有溢田吏胥因縁為奸民間擾擾思&KR0333;江陵既殁¶
有司言加額困民于是變通其意分三等上地視舊賦中地三¶
<pb:KR4f0069_SBCK_025-41a>¶
畆而當一下地四畆而當一田額&KR0025;新賦額仍舊此田頃多寡¶
不齊之繇也先王建&KR0038;蔵富于民履畆加賦見譏史冊江陵不¶
能行于太平熈攘金甌無缺之時今豈可施于回闖鴟張掲竿¶
思逞之曰况青齊為三輔&KR0109;帶臨德實神京咽㗋以凋敝之民¶
倍徴其賦實流冦之驅也假令一夫作難四百萬&KR0519;艘帶水中¶
㫁天下安危係焉豈直數十百萬緡而已㢤議上撫按㨿之以¶
奏部科無難事得&KR0397;按東省溢地加派㡬至大&KR0333;府君一人¶
力得折部科之駁有大功徳于山東乃其議則本于一幕僚諸¶
葛𫠦云集衆思者非邪苟非府君素望信于上下即㑹龍如羽¶
之言豈能回天𠕅造乎府君方欲薦之當道以獄變去官乃已¶
<pb:KR4f0069_SBCK_025-41b>¶
然猶時時&KR0091;道之(附銀/濟南左衛帶&KR0249;臨邑粮務經歷蔡禽/龍禀職&KR0170;委&KR0249;臨邑粮務借閱邸報見户部)¶
(移文案查萬曆六年㑹計録山東田土六十一萬七千四百九/十八頃九十九畆零每畆加派一分二厘額銀七十四萬一千)¶
(零止照㑹計録地數及㨿崇禎七年本省𫠦報地一百七萬七/百四十二頃一畆零較㑹計録原數溢地四十五萬餘頃咨行)¶
(撫按&KR0192;查回奏職思本省若舊有𨼆匿必不開報溢數或莭次/偽増必不科派依舊展轉思維稍得梗㮣江陵當&KR0038;設有㑹計)¶
(録一書見&KR0010;入不多令宇内均田大約以上田為準中田上地/一畆三分為一畆下田中地一畆五分為一畆下地二畆為一)¶
(畆深山窮谷見在抛荒新懇未熟一依下地造冊報官于是省/直州縣各有溢田此今省報㑹計録多寡不同𫠦繇来者萬曆)¶
(九年江陵捐館省直荒旱有司祈請照舊科派此又田多派少/𫠦繇来也職因臨邑粮額查本縣志書原額田四千一百二十)¶
(五頃五十五畆零今實在田七千六百四十九頃九十二畆零/夫一縣而溢三千五百二十四頃則一省可推然其下註云税)¶
(粮以原額舊數不加徴則田數&KR0025;新科派依舊之一徴也志成/于萬暦十九年距萬曆六年&KR0379;十三年&KR0103;者太僕少卿邢侗實)¶
(萬曆二年進士則㑹計之數省報之數其𫠦目擊足以傳信而/無疑也昔尹鐸損户口以保障晋陽漢文帝賜民田租之半以)¶
<pb:KR4f0069_SBCK_025-42a>¶
<pb:KR4f0069_SBCK_025-43a>¶
&KR0397;閣焚羣盗踰後垣墜夾巷中府徼長槍截柵口不得出&KR0071;祖¶
聞變勒兵圍之㧞柵入或殺或執無一&KR0483;者中夜小㝎死傷相¶
枕趙通判長庚遣公子率家丁排墻過負府君過其邸未甦也¶
顱血涓涓注𫝊以麥塵凝而止家宜人閉空室中矢必死火延¶
空屋命侍女闚罅間閴無人冒烟俱出小婢𩀱清&KR0013;焚死伯父¶
上海公以公車罷過濟南携㓜弟茂他道出至外庫指揮徤児¶
跡府君宜人𫠦在偵知返内衙四更扶府君㱕署邸舍盡&KR1427;卧¶
東偏小室息稍稍續太息曰吾嚢無長物即&KR0625;攸何恨𫠦惜侍¶
御詩草&KR0013;焚耳既曙殮狥難蒼頭沈成以亡婢𩀱清&KR0025;𥙊焉&KR0071;¶
祖&KR0350;諸盗梟于市居民叢擊之曰是傷我賢太守者争割食之¶
<pb:KR4f0069_SBCK_025-43b>¶
&KR0071;祖聞府君創重謂不起因劾府君踈防部覆䧏調府君介莭¶
孤踪𫠦治多津要無尺書脩謁故莫為之援同時&KR0483;囚盡薄罰¶
府君獨謫去東人士扼腕不平&KR0071;祖亦悔之(按越獄盗二十五/人在獄者尚數十)¶
(人劫之多不肯&KR0025;本府門衛嚴不能突出反攻内衙府役已宻/圍不得走踰垣墜夾巷諸役禽斬居半顔公標兵合而擊遂無)¶
(一遺今中丞盡以禽斬之功㱕標下府役之功㮣没之又重𠫵/府君縦弛士民𪔂沸乃䟽已入都悔不能挽)¶
士民奔走𥸤呼為太守禱祠者千萬人徳王遣中貴入卧闥視¶
府君布衾单衣委頓敗絮中聞之歎息賜衣物僚屬争相餽遺¶
一無𫠦受¶
濟郡自于鱗廷愿實子愿殁後人文&KR0705;落郡轄四州二十六縣¶
無邑乗者十六七府君曰志乗載一方沿革為政取𠂻烏可無¶
<pb:KR4f0069_SBCK_025-44a>¶
紀因徴州邑新舊志將更緝之其無志者則以輿地志東省全¶
志及府志之紀外邑者攷賦役全書及三餉損益旁羅私誌家¶
乗&KR0024;苴潤&KR0694;縣各為志㑹罷官乃已府君㱕曰每曰挂冠吾𫠦¶
樂惟侍御詩草&KR0013;火濟上諸志不成為二恨矣卧創二月餘乃¶
起買蹇驢南㱕士民攀轅請留于臺察者紛挐竟日始得行倪¶
按院于義迢咎撫臣令省㑹去一賢守按部既周仍薦府君循¶
良第一縂河侍郎周公汝弼天津廵撫賀公丗夀俱首薦府君¶
府君資望並優非意&KR0013;謫士𩔖惋惜明年濟䧟臺司守令咸狥¶
難論者始歎禍福𠋣伏之莫測以齊魯物情之戴府君必秉憲¶
二東非罹獄變將與苟韓諸公同狥濟上矣府君蹙額曰天下¶
<pb:KR4f0069_SBCK_025-44b>¶
多故吾軰恨未𫉬死𫠦苟免豈為幸乎¶
府君濟下㱕與里中諸老結社賦詩暇則焚香誦書聲琅琅出¶
户外客至煑茗手談不問人間事有餉竒石者構小軒三楹植¶
于庭顔之曰介石盖深&KR0192;然之志矣林卧五年江右山東諸公¶
争推轂辛已即家&KR0024;湖廣按察司照磨知交&KR0134;駕笑而不答移¶
牒乞休不聴陸職方澄源為府君揲&KR0433;得㱕妹之六五曰帝乙¶
㱕妹其君之&KR0209;不如其娣之妹良月㡬望&KR0123;姚山人士麟曰&KR0123;¶
必宜徃㱕妹之六五以柔居上其象王&KR0078;有徳而無飾彭濟南¶
白首典郡是有徳無飾也君尊盛也娣卑下也仕于尊盛之朝¶
官不過外郡馳驅卑下漸用顯焉是尊盛之服不如卑下之良¶
<pb:KR4f0069_SBCK_025-45a>¶
也先生自此升矣月將望矣故&KR0123;也職方曰不然㱕妹之文征¶
凶無攸利六爻皆不利于行故取義于㱕也其君之&KR0209;章服也¶
其娣賤者也則綦縞也服君之服而榮不若安吾&KR0004;服&KR0002;綦縞¶
之良也月隂也妹隂𩔖也滿而𧇊天道也㡬望𧇊之漸也見㡬¶
而作則&KR0123;也利于㱕不利于行可無徃遺書府君曰三十年仕¶
版而&KR0367;蹇若此宦情之薄可知况今何時乎不敢以悠悠丗情¶
相&KR0134;駕為君賦招𨼆耳府君答曰壮也猶不如人豈頭白猶戀¶
一官㢤海内横流君父側席非人臣髙卧之日也食其禄而辭¶
其難仁人𫠦不為𦍒謝故人母相念十月登菜廵撫曽公櫻特¶
䟽薦府君&KR0024;分廵監軍道下吏部䆮不上壬午府君將之楚瀕¶
<pb:KR4f0069_SBCK_025-45b>¶
行陞&KR0063;天府推官¶
陪京諸曺養資待遷司李多遷客不數月量移傳舍其官積案¶
填委府尹嚴&KR0702;之官府君以時方多故不敢因遷謫偃傲亟就¶
職甫抵李署奉檄縂&KR0068;闈事事事裁莭自餼不踰魚&KR0079;省浮費¶
千金百竇俱塞收掌試卷見嘉㝎侯岐曽卷甚佳不得隽撿落¶
卷請于王司填之副榜府君憐才厝心扵人𫠦不知多𩔖此¶
京兆繁𠟵多與臺省部寺相闗欽案乆稽千百條先後職此者¶
閣茟府君勾稽條决積牘一清癸未大赦推廣恩例詳釋矜疑¶
張名竒周龍馬三&KR0253;尚富斬絞軍徒數十人减豁獄無寃滯¶
子身之官奉入猶不給&KR0091;貸里人之貿布金陵者以家中租償¶
<pb:KR4f0069_SBCK_025-46a>¶
之&KR0106;累百十金¶
桐城方大設青衿弄刀筆因土田細故訐奏&KR1289;宦葉士璋下南¶
臺檄同理勘報方葉二氏子衿羣攻大捷走遁𫉬之南都訊其¶
訐奏殺父代冡占田事無一實以誣奏加䓁禠坐配&KR0004;流冦犯¶
桐土冦蠭起大捷兄大設與子方求招納亡命為戎首&KR0013;禽臬¶
斬以殉鄭按院崑貞欲并誅大捷府君𠕅讞云大捷挾詐䡖凟¶
宸嚴既于誣告反坐之條復麗脱逃加等之例坐配允宜今復¶
以梟犯方大設同産連坐大捷與大設別籍異産實無同行共¶
事之情未可引共謀皆斬之律合照律文叛人兄弟不論籍之¶
同異二千里安置鄭公宻諭曰大捷叛黨叵測未能誅之必斃¶
<pb:KR4f0069_SBCK_025-46b>¶
獄以消禍本府君曰大捷苟犯死罪當按律明正典刑苟無死¶
法豈得隂斃獄厎况曽誣奏&KR1289;紳衆惡皆㱕多過情實仰揆憲¶
指欲以弭&KR0333;萌故殺亡辜近于媚當道三尺具在不敢失衡争¶
執𠕅三鄭公乃悉如原讞¶
&KR0063;天十四郡三州皆&KR0009;㢘詧于&KR0063;司理癸未大計各郡守令馳¶
幣絡繹峻&KR0077;之鄭侍御一取裁于府君府君謂人無全才苟非¶
墨吏宜存全器使楊江寕文驄馮當塗洪孜朱旌徳朝瑛皆保¶
持之得薄謫不告諸公知也¶
司理職刑名&KR0063;司理督&KR0063;鳯漕餉以両郡皆勲戚令風紀之官¶
彈壓之府君督兊貴戚無敢以私撓者¶
<pb:KR4f0069_SBCK_025-47a>¶
金陵有明道程子祠隤圯皆聚礫府君&KR0162;奉首葺之踰于舊&KR0026;¶
金𨹧先哲風莭則李太僕甡王給事徽循良則陳長沙鋼姚荆¶
州隆端自則景中允暘王太僕韋忠諌則李侍御熈沈徳安越¶
清剛則李憲副重劉都督璽久虚禋祀府君申勘並升爼豆¶
祁府尹逢&KR0123;金府丞蘭相&KR0071;去兵部熊尚書明遇攝吏部以呉¶
司業國&KR0160;攝府尹木天吏不樂代繁劇以印送府君府君謂京¶
北尊重司理階懸&KR0376;不相當力辭之司業齎印直入卧内𤼵其¶
封而去不得已領之¶
左良玉累敗于闖棄㐮陽擁衆數十萬掠舟東下直指金陵聲¶
言入衛南都大震府君坐守清江門慷慨遺書與家人訣已而¶
<pb:KR4f0069_SBCK_025-47b>¶
淮鳯兵至江上𠕅𢧐破之良玉不敢下遜詞乞餉旋師九江南¶
都觧嚴乃歸署¶
南都武備積弛熊尚書雅重府君欲𠋣之集事癸未奏&KR0024;府君¶
南兵部&KR1348;方司員外郎南都鎻鑰重&KR0009;一歸兵部而職方尤重¶
承平乆將帥多紈袴争遷賄武部南職方亞于北選曺府君蒐¶
訪軍實更置營衛之蠧軍政者倖進俱&KR0376;四十八衛軍八萬占¶
籍多子虚半為侯家厮養㷱公與府君按籍核之豪貴側目蜚¶
語捍熊公熊公觧組去府君行益力是年陞本司郎中¶
央公可法在淮上聞府君能欲題陞監司以自副適拜南樞代¶
熊公見府君相得甚歡時秦師潰全陕䧟左師㨿九江南都五¶
<pb:KR4f0069_SBCK_025-48a>¶
方輻輳流寓滿秦淮賊乕視躭躭南都𠋣史公為安危史公信¶
重府君每詣史公籌𦘕兵食退而條列批荅十餘返窮日不休¶
或中夕下教秉燭數起九日有遺黄菊數枝者携燈就&KR0397;始一¶
寓目歎曰去年此日驅車髙灣滛潦中不知菊有黄花今鞍掌¶
勞人移殘燈對黄菊將無令淵明笑人¶
南都營衛悉綂于兵部崇禎末内守備遂参預戎政史公欲盡¶
𨤲占籍者虞内臣之掣肘也乃與内守備分營各綂三軍府君¶
諫曰司馬&KR0038;之元帥苟分綂三軍則偏將軍之事矣無乃損&KR0038;¶
威重史公以事出權宜卒兮練之¶
兵餉不&KR0071;史公以便宜移貸塩引萬緡檄下職方一日而商人¶
<pb:KR4f0069_SBCK_025-48b>¶
輸引萬金故例納引十羡一以輸給引者計千金府君峻&KR0077;之¶
商人餽粉餌二榼實五百金其中府君啓封噉之則粲然金也¶
緘之返商人亦不言𫠦以清畏人知𩔖若此¶
府君早年與伯父並薦賢書白首為郎伯父猶公車十上癸未¶
九月金陵聞南宫捷音已累日不知浙中登第者府君縈念伯¶
氏金吏部麗兼紅箋書吾郡登第十九人以報始知伯父已捷¶
𤼵牋喜劇同年某公以詩嘲曰元方破&KR0260;今&KR0004;釋郎署君何歎¶
二毛府君為拊掌金吏部清謹府君以同年相善郎署絶糧屢¶
貸金于吏部令家中賣租償之吏部以母老乞終養不得請&KR0625;¶
病卒㓜子在侍府君經營其䘮䕶櫬㱕禾中時史公攝吏部委¶
<pb:KR4f0069_SBCK_025-49a>¶
府君攝吏部四司因請于史公以吏部盡瘁守官䟽請䘏得&KR0278;¶
旨曰吾得藉手報良友矣府君更攝禮部四司事印篆十餘曹¶
無廢務¶
獻賊在長沙副賊張其在掠萍郷萬載郡縣盡空城走其在入¶
𡊮州&KR0123;安左良玉以偏師援湖西大掠三郡為墟&KR0123;安李忠文¶
&KR0022;華告于吏部曰湖西魚爛矣非彭公不能救一方癸未臘盡¶
陞府君江西按察司㑒事分廵湖西道袁州嚴司理䋲光有幹¶
才廵撫曠昭題&KR0024;湖西道部覆復報可湖西遂有両兵憲府君¶
曰吾非擇官辭難者彼中已有人矣吾得脩吾&KR0004;服也遂㱕¶
甲申之變五月里人逃㱕自長安府君召訊　大行𫠦在北望¶
<pb:KR4f0069_SBCK_025-49b>¶
慟&KR0152;累日不食澉川呉中丞麟瑞聞訃至與府君相向&KR0152;失聲¶
薦紳並集草堂&KR0188;食啜粥南都詔至為先帝𤼵䘮衰&KR0052;歩¶
詣縣門伏地泣血文學父老&KR0025;者千喙同聲哀動地更設吳忠¶
節公位率諸老&KR0152;臨三日¶
姜學士曰廣在南都與江右諸公謀云吾地因多難借彭公以¶
彭公得吏民心也今嚴公繇明經司理躐憲莭倖矣乃揮霍自¶
恣殘疆安時乎掲之銓司遂罷去諸公又謀曰嚴公之去吾儕¶
實使之彭公嫌于争席必不至非　嚴旨趣之不起姜公票擬¶
果得嚴旨府君單車就道¶
府君束装將𤼵命取劍以朱絲䋲繫環索黄縠為巾佩之瀕行¶
<pb:KR4f0069_SBCK_025-50a>¶
指劍與巾曰斯行一旦有急二物乃𫠦以報&KR0038;而致身矣家人¶
咸失色府君慷慨自若既至錢唐謝送者曰時事不可為夫人¶
而知之丗受&KR0038;恩臨難苟免𫠦不忍為此行是吾致命遂志之¶
日也顧貽曰吾之志乆與若曺言之矣㱕事而母毋墜家聲遂¶
𤼵(十月下澣之/七日也)¶
&KR0123;安椘粤咽㗋百貨轉輸户隘而稠賊與左兵&KR0345;食之巨室&KR0481;¶
山谷城稀㸑烟臘月府君蒞湖西士民&KR0172;迎稍稍返城市¶
鈐下有撫義二營六百人都司熊夢虬綂之虬俶儻&KR0018;氣可𠋣¶
仗府君汰老羸繕甲仗一軍改&KR0026;¶
廬陵丁田邨倡&KR0333;攻剽府君馳檄觧散剽如故乙酉二月府君¶
<pb:KR4f0069_SBCK_025-50b>¶
令都司熊夣虬知縣𫿞之偉潜師搗之斬三人禽十八人餘驚¶
散府君燕犒將士縛𫠦俘狥行城市貸其婦女七人梟斬十一¶
人懸頭于市&KR0333;民始戢¶
永豐薦紳程峋蓄蒼児健児數百為害里黨士民掲竿與角相¶
殺亡算峋避地入浙寓澉川半載府君至湖西峋㱕上謁借靛¶
丁筸丁千人請攻永豐報怨府君謂薦紳擅兵非制力止之永¶
豐士民聞峋借兵来歃血城守縦兵擊殺峋衆百餘執峋父兄¶
妻子峋上書告變請兵攻永豊府君檄永豊官吏還家口命父¶
老置酒講觧為峋立籍宜春乃罷兵¶
南都䧟金聲桓㨿南昌以䧏豫王廵撫曠昭先棄省㑹走臨江¶
<pb:KR4f0069_SBCK_025-51a>¶
列郡望風下六月府君建義旗草檄討聲桓初傳弘光主𦍒¶
浙間道奉表武林浙已䧟¶
閏六月聲桓收諸郡曠昭退屯峡淦間遇敵屢&KR0077;遂入&KR0123;安七¶
月聲桓逼&KR0123;安曠昭先遁軍民相随城遂空俄聞冦至府君紅¶
袍坐堂上盡揮左右去作盡命歌題座右已而賊不至乃徃䖍¶
中乞師兵餉稍集下&KR0123;安&KR0123;安人已迎北兵入駐兵㤗和與楊¶
學士廷麟蕭光禄士瑋楊御愿史仁愿共圖恢復&KR0071;而守令相¶
率觧印遁去蕭楊二公㣲告府君曰　右待公填撫撫軍不𢧐¶
江省淪𣳚知公忠義然事不可為吾亦&KR0025;此逝矣願具道里費¶
送公歸故郷府君曰諸公愛我我之不死于&KR0123;者以&KR0038;家數百¶
<pb:KR4f0069_SBCK_025-51b>¶
年功徳在民必不至一旦淪異姓思搴旗為義士先一死未足¶
塞責也諸公勉之日徃来㤗和萬安&KR0197;召士民起義者烽火充¶
斥&KR0025;府君者湯丈遂良龎生文治蒼頭五六人輕舟住泊汀蘋¶
江月多淒然故郷之思咸&KR0134;返棹故園黄冠方丈外府君不答¶
吟先哲曰不聴爾言方至此須知吾道固當然客知其意不復¶
言¶
曠昭屯萬安副將白之裔兵淫掠之裔入城索餉士民閉城圍¶
之裔將殺之之裔子聞變馳入城礟𤼵人馬死門中外兵將攻¶
城府君飛檄開城之裔出乃已因叛䧏聲桓挾曠昭以獻¶
七月聞閩中建&KR0197;遣使奉表至閩八月李䖍督永茂檄府君守¶
<pb:KR4f0069_SBCK_025-52a>¶
興&KR0038;興&KR0038;䖍之門户募獵徒山氓拳捷工毒弩者千人以守備¶
毛明卿綂之¶
九月䖍督合諸軍下萬安蘇閣部&KR0026;生將廣兵陳御史賡將滇¶
兵㑹萬安䖍廣兵進𢧐㤗和互有殺傷復𢧐&KR0123;安螺子山諸軍¶
小郤滇兵出安福繞其背直搗真君山老營北兵㧞營走䖍&KR0123;¶
兵夾擊斬首三千殺其都督髙友諒追奔下峡江枕尸相積南¶
昌大震聲桓具舟將東遁滇兵擄老營財貨山積日置酒髙㑹¶
不復進聲桓收合餘&KR1427;兵復振¶
李公以憂去萬公元&KR0123;為䖍督府君改官光禄寺少卿江西布¶
政司右𠫵議分廵嶺北道¶
<pb:KR4f0069_SBCK_025-52b>¶
十月我師復&KR0123;安都司熊夣虬用間為内&KR0063;登城㧞刀夜呼守¶
者驚潰斬𫠦設令遂復&KR0123;安府君以兵狥諸縣¶
嶺北二道守道駐南安廵道駐贑州府君&KR0063;移南安十一月萬¶
公至䖍以䖍江粤要害非府君不能任乃檄府君赴䖍一以兵¶
食責成焉十二月萬公上&KR0123;䖍捷功　詔改府君太僕寺少卿¶
江西左布政使仍守嶺北道萬公引諸軍下&KR0123;安府君拮据兵¶
餉&KR0397;食不皇¶
雩都山冦數千旁掠諸縣官兵不能討前守道于潁撫之將吏¶
索厚賕賊怒反攻于公跳而免府君至䖍招之其渠羅容聴命¶
府君單車入賊巢伍伯傳呼彭公来賊驚拜道左夾道迎者數¶
<pb:KR4f0069_SBCK_025-53a>¶
千皆露刃導入深山蛇盤林箐中數十里至其巢下車承制府¶
令署其首四人爲叅㳺觧紅&KR0129;衣之賚花幣銀牌犒其部三千¶
金四人者冠帶奉觴厚有𫠦獻&KR0077;之引還山冦盡戢¶
丙戌二月府君晋太僕卿冦犯湖西䖍中震鄰士民各繕乃弩¶
火器以禦賊府君簡㧞守兵千人多方訓練人人&KR0133;效死¶
萬公引諸軍下&KR0123;安累捷敵深惮滇兵滇兵驕無闘志敵設伏¶
誘滇兵入圍殱之諸軍夾河而壁者盡移營入城三月敵攻䧟¶
&KR0123;安萬公退屯萬安潰兵&KR1574;十八灘而上¶
四月白之裔導北兵屠萬安漸逼䖍府君既晋太僕卿劉廣㣧¶
爲嶺北道方需代二客&KR0134;東㱕府君㧞刀自擬曰吾恨無死𫠦¶
<pb:KR4f0069_SBCK_025-53b>¶
當與城存亡若俱死無益為我㱕報婦子無相念作書為訣反¶
覆千言自述舍生取義素志遣蒼頭三随二客間道㱕¶
北師壓䖍四丨里潰兵焚舟走守陴者揚旂招之不顧士民震¶
恐守令潜出城府君䇿馬勞諸軍萬衆擁馬首&KR0133;效死因與萬¶
公申&KR0197;令繕禦備樓櫓𢧐棚須㬰具毁傳濠民居不及者火之¶
燔樓船城下火延建春門樓雉然城中驚擾揮兵撲㓕之士民¶
蟻附版築立竣十四日敵至城下¶
十八灘&KR0333;石乕牙錯立行舟石罅上下此灘者非太和人刺船¶
不敢過入春淫雨水漲危礁没水底了無窒閡南風淹旬怒帆¶
逆流瞬息俱上若有物助之¶
<pb:KR4f0069_SBCK_025-54a>¶
贑三靣距江惟小南門枕天竺山為南安孔道敵至屯儲潭距¶
城二里兮營四山布帳彌望&KR0016;兵營小南門山下樵採&KR0376;城兵¶
力𢧐燒其營乃缺&KR0047;靣屯東西北諸山城中秋毫畢見數曰營¶
壘立乃薄城城守已備飛礟擊之多死傷引去¶
贑城周十五里貢水東北至章水東南至㑹于城東北龜角尾¶
下十八灘城規而長𩔖玄武沙觜挿江如尾故名䴡譙三層瞰¶
龜角尾曰望江樓東行五十歩為章貢臺臺傅城地髙與堞平¶
屋宇出城止東北直望儲潭敵之来路¶
䖍水皆北流無北門東三門建春湧金東門南二門南門小南¶
門西一門將吏以府君公署近南門緩走可南走府君曰贑城¶
<pb:KR4f0069_SBCK_025-54b>¶
章貢臺最衝守道宜居此携蒼頭先詣臺楊閣部守南門郭侍¶
&KR0048;維經守東門知府湧金門王同知明汲建春門監軍姚御史¶
竒胤守龜角尾二營帥守小南門西門萬公徃来居中調度¶
章貢臺佛閣三楹曰寳盖樓府君𫠦住坐卧當矢石蒼頭張卿¶
攀堞覘敵鳥槍中股踣百日乃起蒼頭馮&KR0123;登陴鳥槍穿禈過¶
而府君未嘗避¶
城下民房盡拆龜角尾聚落千家惜之未忍火北兵翳舟屋下¶
升樓以窺城夜縋壮士五百人人爇束薪燔之驚跳拏舟去因¶
赭其地¶
府君登望江樓督𢧐北師望見鳴大礟鉄丸巨如升樓䧟一角¶
<pb:KR4f0069_SBCK_025-55a>¶
𦍒不傷敵望臺上黄盖急攻之府君令植二繖堞下避離其𫠦¶
鉛子雨集二繖上良乆不動始知紿也後擁黄盖敵乃不攻¶
敵番休攻城兵飛蝗集城頭反射多𫠦殺傷有白馬衣紅畧陣¶
者一礟斃之敵人奪氣有黒帥敢𢧐營山上浴幕中城頭𤼵大¶
熕鐡弹穿幕入士卒未&KR0116;訝其不出薄而&KR0026;之僵盆中失其元¶
矣¶
五月敵舟師進攻旋引去二舟綴沙尾夜選敢死千人人&KR0018;九¶
龍槍夾以長矛短刀縋城&KR0333;流渡潜至山下九龍槍俱𤼵焚山¶
頭帳房營中大&KR0333;火槍着人踣崖下流星墜地光照水面城頭¶
噪震天北師㧞營登舟退赱三里奪二舟禽數人殺之城守両¶
<pb:KR4f0069_SBCK_025-55b>¶
月不可㧞北師以䡖兵綴我分兵屠下諸縣¶
六月　行在叙𢧐守功府君自太僕卿晋三級皇子生覃恩¶
&KR0315;一子入監讀書給三代誥命¶
圍贑兵十五萬髙進庫柯永盛兵最强進庫髙杰部曲餘多江¶
右䧏將白之裔亦在焉北兵老營萬人𢧐攻半載物故十二三¶
進庫&KR0004;屯北山上城中見牙旂舉礟直擊營中乃移帳逺徙¶
詞臣孫之獬黨奄削籍䧏清為江西安撫使齎黄榜諭䧏府君¶
械其使送制院斬之焚榜城頭彎弓射之獬狼狽走¶
兵憲劉廣胤乞師于閩超拜江撫將艦五百順流下敵偵知之¶
偽為將校迎之天竺山倉卒攻之殺廣㣧資粮甲仗盡為敵有¶
<pb:KR4f0069_SBCK_025-56a>¶
城守後府君不復入公署佩刀&KR0016;白馬&KR0025;両蒼頭廵城日與諸¶
公議臺上止一床一几一竈童僕登陴則自取飯釜中坐卧携¶
文山集一卷撫莭悲吟曰必不慚&KR0694;古人也題公署朝廷養土¶
三百年報&KR0091;正在今曰閥閲承㤙十二丗忠孝豈敢譲人清風¶
明月慿堞吟嘯題詩自&KR0274;狥&KR0038;意臺壁皆滿又作&KR0376;命詞手書¶
四五&KR0083;盡蔵箧中¶
敵渡水向城司礟者偶下府君立礟傍命蒼頭然火礟裂烟漲¶
天震死臺下一人府君與蒼頭幸不傷敵驚引去¶
粤兵紅布巾首日與滇兵出𢧐敵用間雜之入門者戯批之巾¶
墜地則辮者也府君拷得更數人皆殺之¶
<pb:KR4f0069_SBCK_025-56b>¶
九月閩中淪䧟蘇閣部以迎駕走粤東䖍援&KR0376;鈐下守備周雲¶
宻啓曰䖍旦少不守可聮絡興&KR0038;為後圖府君曰受命守土當¶
與城存亡昔之不死于&KR0123;事尚可為也今共主&KR0170;塵八閩俱䧟¶
兹城未淪異域猶𫉬一死𫠦寕復問他圖乎苟事急若曺自為¶
計雲䓁感泣不忍去¶
䖍&KR0004;圍士民淬厲積乆漸弛守陴者熟&KR0397;抶之不起府君知民¶
心觧體事無可為城下諸䧏互相煽誘將士隂懐二三守不力¶
十月四日贑州䧟府君殉之先一日鈐下餽斗酒&KR0215;雞因招姚¶
御史竒胤同晩食相對歎息曰吾儕堅守危城主亡援&KR0376;身殉¶
此城兮也故郷已淪異域歸骨何途何時光復神州欵叚同入¶
<pb:KR4f0069_SBCK_025-57a>¶
里門乎罷飲佩刀廵城漏二下刀斗嚴肅良久還臺上敵已乏¶
粮野無𫠦掠攷益急城中儲備未絀將卒有潜通賊者敵圉缺¶
南靣一副將守之是夕柯永盛募先登者十人四更潜至小南¶
門守者甘&KR0397;一人先登無&KR0116;者下招九人同上遇一官廵徼以¶
為守陴而過之抽刄㫁其頭縦火大呼𥧌者驚起奔潰府君望¶
火光馳救外兵已畢登馳還臺滇廣兵突門南出走馬過臺下¶
招府君俱去不&KR0063;將吏請曰城䧟急走南安為後圖府君曰此¶
吾死𫠦將焉徃開箧取𫠦書&KR0376;命詞顧五蒼頭人一帋又出遺¶
表一通蝇頭千言授蒼頭馮&KR0123;曰間行赴　行在為我報　天¶
子五人未必皆生還有一人者㱕此詩即計音矣諸人未忍去¶
<pb:KR4f0069_SBCK_025-57b>¶
&KR0025;容諭之曰吾爲人臣義也死即死耳無爲賊𫠦辱諸人環泣¶
府君容止自若北兵漸近臺俱紿以徃偵皆去徐爲繯自縊乃¶
辰刻也慟㢤諸人奔還環&KR0152;兵至多&KR0013;執或脱走敵帥行臺上¶
諸䧏多豫章湖西人素識府君歎息有泣下者觧縊排墻覆之¶
&KR0333;兵焚樓燼蒼頭&KR0013;執者二跳池死者一飢死者一惟一童子¶
生還間闗&KR0010;餘歸里遺茟蔵衣帯中&KR0333;兵掠其衣遂無存者惜¶
㢤府君守臺𨼆几當屋梁卧起一䋲與俱&KR0025;容狥莭位置先㝎¶
蝇頭遺表左右亦不知何時𫠦書圍城羽檄批答赤牘題詠匝¶
月則累寸成帙兵燹無一遺馮&KR0123;&KR0013;殺遺表亦失¶
䖍城&KR0013;屠鈐下周雲楊大器&KR0013;鹵入營中十二月湖西故吏杜¶
<pb:KR4f0069_SBCK_025-58a>¶
鳯以事至䖍遇雲營中泣告殉難地鳯入城𤼵覆墻&KR0333;後無&KR0025;¶
市椑聚材為薪焚之薪盡而心不燼殮以石函&KR0287;章貢臺楊大¶
器知之與萬安人曽堯㫤謀潜携下萬安百嘉邨蔵之僧院大¶
器謀&KR0018;&KR0487;東㱕不果南昌兵起大器别堯㫤以骨托之大器仗¶
劍棄妻不知𫠦徃貽入䖍訪大器不得其踪遂無知者招䰟臺¶
上東㱕又二十年堯㫤&KR0018;骸渉江㱕海上¶
府君自去官濟南聞邉腹交急家食&KR0104;形于色居&KR0106;每夣城守¶
狥官屢告求貽兄弟貽曰大人焦心天歩𫠦謂因夣者非邪戊¶
寅之春一日夣語貽曰吾累夕夣江右川瀆主者遣士馬甲兵¶
逆我典司其土天下有變吾必死官兹土乎貽曰大人遺愛在¶
<pb:KR4f0069_SBCK_025-58b>¶
在豫章士民謳思節龯之復来千秋萬&KR0010;廟食此土固其宜矣¶
府君曰此非若𫠦知海内瓦裂士大夫雖欲老死林下豈可得¶
乎因召𦘕工冩生像朝簮正笏而立笑曰吾一日盡莭于官朝¶
廷追録死事者懸之墓門以迎恩綸之及也未㡬起官南曺貽¶
兄弟&KR0060;憂之果有湖西之命終狥䖍南悲夫其兆見于十年之¶
前而其志㝎于平居之日脂車渡江已自知其不返也¶
府君居官凢可恵及梓里者力為之運艘過秦淮郵南糧輸白¶
下莫不導之出疆佐之終事里居留心民瘼當事必咨崇禎&KR0004;¶
年漕艘阻凌愆期議募民舟江南𫠦在封舟海僻佔船無勝百¶
石以上者有司窘亡計府君議借叭喇唬船&KR0024;召募之不足&KR0519;¶
<pb:KR4f0069_SBCK_025-59a>¶
艘亦至崇禎十四年米湧貴當事抑市價减富室减直糶府君¶
曰如此人争匿米米益昻矣不若薦紳倡减聴好義者减直可¶
也因同伯父上海公躬里巷稽单户户籍其口識之日不過數¶
升旦旦復然出囷米减直三之一糶之食于官厮養于家者不¶
得與府君倡之士大夫以次&KR0071;之漸及有秋&KR0199;田令升年劉令¶
堯珍皆以軍需急議貸上舍金府君曰人孰不惧富室之名者¶
胥吏且得哃喝之不若畆先賦二兮縉紳則先五分有田者免¶
貸金必樂輸計畆之額數千金三曰可集也二公惑左右言卒¶
貸諸上舍金人數百両貧者&KR0091;貸以&KR0063;累旬不及額輸匭者已¶
踰其數二公以此失物情劉公𫉬罪去¶
<pb:KR4f0069_SBCK_025-59b>¶
府君恬淡寡嗜家無&KR0078;侍聲樂位至三品布衣脱粟怡然也掲¶
武侯&KR0831;泊寕静于語于堂嚴于律已筐篚不行居官三十年手¶
鑰庫筦両典　郡奉請以外無私入𫠦居第宅薄田四百畆皆¶
侍御𫠦遺錙積𫠦益無㡬士大夫之㢘未有及府君者¶
府君里居賔謁盈座旰食不皇未嘗閉户養髙竿牘不私于公¶
府至為里黨排難紛&KR0106;若身事經畫曲周無不意釋訓督子弟¶
約束臧𫉬門庭嚴肅無敢踰越尺寸者¶
府君簡樸無玩好家蔵𪔂&KR0212;圗畵以先丗手澤時一拂拭未嘗¶
别購𫠦好惟書鈔綴&KR0024;録無虚日在南都有以晦庵贈敬夫詩¶
卷相示者愛玩不忍釋曰吾服&KR0574;紫陽乆矣况親炙其手蹟乎¶
<pb:KR4f0069_SBCK_025-60a>¶
珍玩數事易之㱕¶
府君閑居常讀經史諸儒語録及經濟羣書常曰君子為學有¶
體有用當讀有用之書可以見之行事者雕蟲小伎何禆于丗¶
生乎著&KR0274;多&KR0038;家掌故尺牘公移爰書奏札剴切詳明有宣公¶
文饒風作字彷懐仁集右軍書蒼老無姿媚態間為詩歌取裁¶
三唐非𫠦甚好存藁無多見貽䓁吟詠不休呵曰若效李杜邪¶
即詩至李杜何益奈何廢晷刻也¶
府君飲酒可數升雖沉醉温恭不改其度門無雜賔𠟵談民生¶
&KR0038;計沿革興廢亹亹不倦𫠦著名賢論丗畧先正語要豫章濟¶
下留李爰書玄覧齋雜槀卷帙多不能盡行于丗¶
<pb:KR4f0069_SBCK_025-60b>¶
(府君生于萬曆四十一年癸巳十二月&KR0004;八日午時殁于丙/戌十月&KR0004;四日辰時年五十有四元配家宜人漳泉副縂兵)¶
(𦒿定方公諱戡之女生三子長不孝孤孫求邑庠生聘蘇松/兵備按察使沈公萃禎女娶兵部職方司員外&KR0048;陸公澄原)¶
(女孫貽選貢生聘閩清知縣劉公丗教庠生憬女娶通政使/岳公駿聲子官生淙女次孫茂邑庠生未娶卒女四長適太)¶
(常少卿李公竒珍子庠生挻次適湖廣道御史朱公㤗禎子/&KR0038;子生景肅次適南京兵部侍郎徐公必逹子廩生丗濬子)¶
(庠生格次適庠生朱嘉生子庠生正標皆家宜人出孫男四/復曽邑庠生娶大學士施公鳯来孫平陽訓導鋐女復光曽)¶
(郡庠生娶蘇松兵備沈公萃禎子庠生日晃女孫求出企曽/郡庠生娶工部員外&KR0048;范公&KR0063;賔孫兵馬使奕文女騫曽㓜)¶
(未聘孫貽出女孫三一適淮徐兵備𠫵政劉公泓子庠生維/棟子國子生光夏一適庠生盛漣子庠生朝宗孫貽出曽孫)¶
(二長徳培聘庠生朱公濯女次徳塏聘庠生劉道賔女光曽/出曽孫女五光曽出一未字企曽出四長適庠生朱毓甡子)¶
(洸即景肅孫也三俱未字)¶
<pb:KR4f0069_SBCK_025-61a>¶
(附録/仲木/裒仲書/老角行畧敬讀一過不勝企歎&KR0071;之以泣因遺烈之&KR0085;以冠)¶
(映千古而兄文亦殊隹尤令後之讀書多感痛于無窮也此/書大體近班掾前書茟力雄健章句極錘錬簡嚴不&KR0773;其長)¶
(弟方憾其少耳𫠦云𩔖稗官者亦無有此病弟刻意攻擿之/得數端亦非甚闗係事别草一帋附上兄自𠕅酌之不必以)¶
(弟言爲拘泥也今先以&KR0063;命容異日𠕅求讀以盡之先人譜/草𦍒賜詳駁無縦爲感若大畧已㝎弟自當来領教耳/弟)¶
(蕃昌頓首/仲謀二兄/伏讀此編𫠦以紀綴/尊先公事行大綱畢舉小目不遺豐)¶
(典則兼有左氏司馬之長蔚乎文與事相輝宜可傳而無/疑也鄙意更有進焉以吾仲老雄博之才患其過多不患其)¶
(過寡&KR0133;于裁成撙莭處更加之意使無言皆簡要而無剰複/之枝詞事盡典則而無浮泛之雜録庶㡬刷剔精明倍生神)¶
(采讀者犁然當心豁然爽目將愛而傳之惟恐不至矣然以/仲老之深且熟于斯文如庖丁之㳺刃郢人之運斤固無有)¶
(不至者淺陋之見何&KR0085;以窺之知無當于髙明聊復陳之以/塞来命耳唯宥狂愚𦍒甚愧甚/謙牧謹書)¶
(此苐三稿也&KR0004;稿手𫠦削第二稿吳子仲木爲酌改苐三稿/吳子裒仲爲刪㝎&KR0004;稿仲木恨其少後稿裒仲嫌其多斟酌)¶
<pb:KR4f0069_SBCK_025-61b>¶
(二子之間随茟刪正十餘年而後㝎先兄已下丗二子乆矣/作古人不忍棄其手茟並存之別録一通如左貽負慝通天)¶
(不&KR0014;稍為𩔰揚萬一以遺先公羞二子忠孝名家仲木擿𨼆/鈎深勤政吾短裒仲昌言正論𫠦好不阿良友若斯何可復)¶
(得手録將畢一念之集涕泗横流不能執茟明發晨起&KR0085;而/書之壬子六月三日不孝孫貽泣䟦于未)¶
<pb:KR4f0069_SBCK_025-62a>¶
<pb:KR4f0069_SBCK_025-63a>¶
