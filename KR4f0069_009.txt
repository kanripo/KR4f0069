# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:34.716743
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB08n0669-2585茗齋集-第二千五百八十五册.
<pb:KR4f0069_SBCK_009-1a>¶
茗齋詩樂府¶
　　　　　　　　　　　　淮南彭孫貽羿仁著¶
　　善哉行¶
去日雖逝為驩己多来者復然不樂云何(一/觧)以筑以𦈢以鼓以¶
靁中厨擊鮮不亦快哉(二/觧)辛為酒池𤼵来用師太康于畋窮后¶
拒之(三/觧)君子有位湛樂非儀我賤終窶好樂母菑(四/觧)日晻晻&KR0006;¶
月出之光俾晝継夜何其未央(五/觧)既有㫖酒亦有嘉肴胡不萬¶
年相夀以遨(六/觧)丘糟&KR0079;坻不如療飢彈&KR0093;炙匏不如止悲(七/觧)¶
　　短歌行¶
長歌昜泣更為短歌&KR0172;樂未終頭白奈何(一/觧)雊雉朝飛以呼其¶
<pb:KR4f0069_SBCK_009-1b>¶
妻三年獨處念子無衣(二/觧)洪波&KR1043;洞日月出入照臨下土莫之¶
所徳(三/觧)南斗有酒北斗酌之臨觴怨謡仰天告誰(四/觧)猛乕在山¶
飢而不食非以虞羅憚子荆棘(五/觧)垂帷不眠其中有人撫琴不¶
彈焉知子心(六/觧)¶
　　孔雀東南飛¶
孔雀南飛集于桂林公子令徳不如故人靁何填填其隂其雨¶
灌木高栖惜其毛羽五歩一啄十歩一息令子非匹不飲下食¶
疾風聒聒&KR0938;矣姑惡姑惡姑惡妾罪斯作介鳥羣處不移匹雙¶
母也天只我心衋傷霍丘有隤廬竭則𧇊鳴悲孔雀鍳形莫囘¶
　　滿&KR0084;行¶
<pb:KR4f0069_SBCK_009-2a>¶
為善近名惰行&KR0115;&KR0115;旁死之&KR0334;月𧇊以盈猨猱升木遨扵險𡾟¶
爾母我援我為子危軒車者多蹶安歩以遭𢌞清冷之淵務光¶
自沉何狥㣲譽乃𢦤爾身伯夷譲國挈弟偕亡不埋其迹乃謁¶
周王莫邪出冶名曰不祥彼二餓夫千名首陽老&KR0389;守雌展禽¶
狎丗猶戀士師尚為柱史遁世無悶豈慕二子草衣䟽麻鹿裘¶
不完蓬垢一室牧豕于樊援琴獨謡不為子彈仰天浩歌流涕¶
䦨干非&KR0104;其生憤丗詆讕愚者日營營有酒不能飲徒戀錢刀¶
奄忽大&KR0397;天地鼔槖日月移行鑠鉢英豪以就頺齡施鵉荘叟¶
祼葬王孫未忘形骸焉知逹生&KR0359;山荒忽岩谷無人誰欤此中¶
洫&KR0006;若存¶
<pb:KR4f0069_SBCK_009-2b>¶
　　王子喬¶
王子喬挟浮丘下逰遨鶴鶴者鶴鳴求其曹清吹三十六一一¶
鳯味引素匏俯㺯元氣噏嘘倒景&KR0397;紫霄伏謁木公戴勝金母¶
朝汎蒼梧夕縣圃羡門安期齒莫予數聖人萬&KR0010;應帝期風雨¶
伏臘候各以時大庭華胥為我治器車注哉澤馬随與化無極¶
永無為唶汝子喬&KR2507;聖兒脱屣萬乗迹希夷聖賢夀命天保¶
之彼仙真人非所希¶
　　烏生¶
烏生子一一啞啞枝上啼所生八九子最憐黄口白項兒上唼¶
飛蟲下行螘中空有蠧鴷来啄𣗳老烏畢膊逐鴷喧𣗳間引¶
<pb:KR4f0069_SBCK_009-3a>¶
彈之金一丸一發不中傷烏趾不卹傷趾母殺我子疾風㧞木¶
巢墜&KR0359;谷子死離披鴟所&KR0079;両烏啄屋嗷嗷悲向辰不&KR0133;烏生¶
子今誰哺糜報所親&KR0359;淵有鮪仰有鳶矰繳不在人壽殀不在¶
天民生刺促有後者賢少而相憐老相捐¶
　　雞鳴¶
雞鳴何喔喔喔喔復膠膠吠犬己生㲠夜無吏叩門天子實仁¶
聖丞相皆云賢羖羊自生羝垂白不離邨蹲鴟賦千石抱犢今¶
𠋣轅取婦工纂組買妾工織䊵文繡盈箱箧綈壁衣流黄迷迭¶
作君&KR0397;欝金以作堂孔雀羅後庭辟邪逰前楹入貲千百萬賜¶
爵闗内侯一門執金吾小子猶侍中女弟拜長秋托體于椒房¶
<pb:KR4f0069_SBCK_009-3b>¶
頥指長安令使氣不可當生男莫讀書頭　尚為&KR0048;何用功冠¶
軍&KR0564;貴甲咸陽長松生澗底桂生上林中斧松㸑桂下勢逺&KR0148;¶
則同托身在𫠦遇窮逹竟誰工¶
　　枯魚遇河泣¶
枯魚未登爼河之水濺濺非魚能䟦扈罔䟽目以寛涸澤絶鰕¶
䱉魴鰥故罹患不惜肆中居焚炙奉君飱魚枯河亦竭河伯無¶
一言¶
　　陌上桑¶
艶色丗𫠦　大義中自持豈不畏行露𧖟妾憫朝飢提籠行採¶
桑&KR0004;日共容暉皓捥築瓊瑶纎指削璠璵百卉歛芳氣蜨蝶随¶
<pb:KR4f0069_SBCK_009-4a>¶
䡖&KR0322;㳺魚為之潜翔鳥不能飛無情尚復爾有情復何如&KR0026;者¶
傾路傍行人立嗟咨何来貴使君駟馬故逶遲一顧五情瞀目¶
成心已馳無媒遣小吏能否同車歸義色拒心挑芳言吐烈詞¶
結髪事君子貴賤両下渝夫壻况賢逹仕宦執金吾出入君所¶
見鳴珮貂䄡䄖㷀㷀両顧兎牝牡行追随夗央自有雙飛鳴不¶
相離貧賤難為壻貴盛難為妻使君秉高節不及秦家姝靡靡¶
桑間奏促節柱屡移筝歌何慷慨終曲更徘徊¶
　　孤兒行¶
孤兒生誠不如死生時父為太守一門列㦸上見曾與祖與兄¶
共朱衣弄竹馬&KR0025;父軍中南至交粤北渤海三年不歸父𣳚于¶
<pb:KR4f0069_SBCK_009-4b>¶
鹵跣而度嶺饑瘦乞食還故郷母昏不省人病兄伶仃丘嫂不¶
慈驅兒獨當户輸馬芻呼役夫使我飢無糜皸不覆踝霜雪皚¶
皚南山行采薪柯折我斧欲取我斧乕獰逐我兄持我泣嫂怒¶
云笞之兒踞當箠願以斧歸道遇父客相持泣下如綆縻與我¶
一短劍&KR0154;不&KR0025;良家子期門佽飛今無天子北擊胡還客短劍¶
我帯不屬割汝蒯緱以劍刈薪刄缺胡折惜哉父仇里兒道殭¶
三日云甦地下父&KR0009;言兒懦一何愚&KR0009;謝地下孤兒苟活以母¶
在嫂誠虐我念兄病苦児寕忍死以須&KR0119;¶
　　前緩聲行¶
鹿裘止暍裂齊紈以禦冬違時殚力巧夫無功東飛之雀翛尾¶
<pb:KR4f0069_SBCK_009-5a>¶
者逆風以髙以下嗟不如轉蓬蛾眉戚施妍以見&KR0339;匪用親故¶
在心相扵&KR0147;復擊筑吹笙箎曼聲三日樂莫悲¶
　　二¶
人生&KR0853;忽托體于山阿親爱送未歸子孫謡&KR0084;使我對酒忳欝¶
抑以滂沱巢中黄口鷇枝上白項烏但見求仙採藥子不飲不¶
食飢啖栢實渇飲露&KR0160;老生岩窟中但言尸觧不聞其他¶
　　董逃行¶
神明桂宫飛亷高哉危乎露盤君欲昇天&KR0154;難駕我竒獸般般¶
(一/觧)海有靈藥　端采以貽誰偓佺藥成相乞一丸服之返津九¶
咽(二/觧)阿母遣信暫来膠東惜非仙才嶽形盡詭恢嵬乞汝厭鎮¶
<pb:KR4f0069_SBCK_009-5b>¶
巫灾(三/觧)嘈嘈鼓璈吹笙紛侍女下𬗋清中最䴡斯何人千里草¶
曰雙成(一/觧)俳邪狂邪小兒盗桃啖我以餘陛下萬壽天齊海濺¶
濺&KR0006;莫&KR0516;(五/觧)千秋鍊形太隂携玉椀者上陵歸眎炎燼載零走¶
十日卜士孫(六/觧)¶
　　西門行¶
出西門悵何之道逢雙石羊跽問此中葬者誰葬者誰侯乎¶
王今是非酹以一杯酒淚下如縻冡中之朽能復飲為有獾突¶
隧中雉&KR0025;冡上飛撃䝔作美雉作　痛飲野田酔莫言歸但醉¶
莫言歸母使後人如我悲囁嚅卿與相刺促両小兒戚戚恡富¶
貴不醉何其愚¶
<pb:KR4f0069_SBCK_009-6a>¶
　　東門行¶
出東門行廣術前車抱秦筝後乗趙女瑟車輪斑斑旁行偪仄¶
歸入頺垣&KR0429;無色病妻瘦支床空釜夜鳴虚唧唧男兒可憐蟲¶
焉能餒死僵四壁㧞劍出門馳逝將謁策立取卿相歸不然西¶
行斬郅支黄金之印組何纍纍病妻起牽衣卿止勿悲辛㑹稽¶
太守昔&KR0018;薪烹我伏雌莫䡖今賤貧¶
　　艶歌何常行¶
貧賤何常朝黥徒　侯王積多貲亦為&KR0048;(一/觧)入錢百萬作司徒¶
𨵿内侯昔人奴為牧羊(二/觧)何湏大官上殿拜天子快轅徤犢駛¶
櫟陽(三/觧)有牛既千蹄馲駱八百頭丈夫積錢以自豪安能齷齪¶
<pb:KR4f0069_SBCK_009-6b>¶
日與賣&KR0308;者兒逰(四/觧)多榖易婦多錢昜友徤婦持門不工對酒¶
(五/觧)畜駿不以摶貍&KR0345;妾不能以彈絲茂陵多女兒黄金論斗何¶
惜為(六/觧)貧窶釜無縻富貴嗛嗛念賤時&KR0133;為溝中水不&KR0133;為卿¶
伏卵雌(七/觧)¶
　　𧰟歌¶
求仙良不昜飲酒差自寛今日胡不樂呼童具壺飱黄金治尊¶
罍白玉錯匜柈肥胾截丘陵擊鮮鱠魴鰥賔客競前夀千載長¶
奉驩秦娥揚妙音趙女瑶瑟彈坐見白雪零試舞行雲還二八¶
柔令姿惠中秉自然酒罷宻横陳送態無所難衆羙紛来至誰¶
能不相關&KR0172;娯期萬&KR0010;永夜昜䦨干天上未足樂六龍更廽&KR0406;¶
<pb:KR4f0069_SBCK_009-7a>¶
　　折楊桞行¶
四時自順序害&KR0148;客其間反舌不收聲君側有讒言(一/觧)陶唐后¶
神聖丞弼皆俊良而猶畏側佞堲之庶事康(二/觧)成湯旱自責亦¶
乃懼其昌流言困周公風雷始格王(三/觧)威久任仲父豎刁在後¶
宫秦覇以孟朙諞言覆西戎(四/觧)菀菀十圍栁疾風僵路隅㣲&KR0393;¶
蘗牙之不能保根株(五/觧)¶
　　豫章行¶
豫章壽千&KR0010;竒村隐&KR0359;巖懸厓&KR0070;千仭絶壁界飛湍猿猱詎能¶
攀何况斧與斤輪　澤雲氣霜霰無改顔日月𨼆出入若木¶
相支撑神物不屢見蟄龍蟠其根頃宫及阿房雕斵窮輪般冩¶
<pb:KR4f0069_SBCK_009-7b>¶
材巴蜀罄楩柟赭南山工師梯㫁壑腰絙通以梁風靁輙拒之¶
乕豹絶来轅輟斤每中返終老卧嵁岩豈惜根株離致身亮有¶
端不遇明堂時良棟非所堪¶
　　隴西行¶
晨征上隴首太白西南端引手摘匏瓜衆星粲以繁雲中見蓐¶
收将我逰金天青紅非一状虹霓户牖圜人間山河影乃此古¶
桂振井公邀六慱玉女&KR0300;壺飜北斗出美酒炰鼈繪天黿西咸¶
育列肆屠酤天市垣歴歴雞犬鳴如厠遇劉安天上足嬉娛頗¶
未厭人間俯窺東井下㣲茫辨長安臨洮大人跡己坼承露盤¶
彈指俄謫墜墟里不一存惟有隴頭水嗚咽摧心魂¶
<pb:KR4f0069_SBCK_009-8a>¶
　　梁甫吟¶
徘&KR0422;瑯琊道梁甫已迢遥不陟梁甫顛焉知㤗岱髙三士崇智¶
勇視嬰亦僬僥嗟此&KR0249;晏村匪遇䟽附朝功烈僅糞壌瓦棺棲¶
陵苕黄農七十君朝禪夕秉旄欝芊牛山淚千載黯不消短&KR0260;¶
&KR0147;蠖伏抱𦞃竟長謡¶
　　太山吟¶
太山欝&KR1041;&KR1041;神&KR0294;聚其族民生無百年精魄已相録賢愚此同¶
途墟兆誰何屬軒皇昔来逰橋山閉&KR0853;忽荒哉政與徹采藥致¶
輦轂仙人竟安在腐骴委餘骨良無山石固丘陵尚為谷長歌¶
向幽隧燐至風滅燭¶
<pb:KR4f0069_SBCK_009-8b>¶
　　太山梁甫行¶
兄弟不相顧殊愧鳥獸親榮賤&KR0013;殊途乃知風雨仁齊魯豈異¶
疆海岱每争衡流離四邉鄙狐兎念其羣白刄中道&KR0120;乃我昔¶
昏因柴門晡自開誰為問比鄰憂来浩無方不敢遂盈巾¶
　　歩出夏門行¶
出自夏門道阡何欝纍纍冢中之黄土皆昔賢豪寸智辯騁非¶
馬武力雕虎摧片言移山岳噏嘘起雲靁一朝就&KR0115;漠玉衣頓¶
成&KR0069;𧰟妾事他人鳥雀羅池臺畊耒夷便房牛羊碎餘骸叩頭¶
乞司命返彼故嬰孩&KR0079;彼既朽骨澤此久枯荄髑髏語&KR0017;躁相¶
待莫相哀汝是未死我我昔今汝為桃&KR0393;弔寒&KR0197;先死定憐誰¶
<pb:KR4f0069_SBCK_009-9a>¶
　　野田黄雀行¶
羣飛野田雀驚起上摩天終朝食君粟未及半頃田如何苦弹¶
射微質㡬見捐不遇弘農子報恩何敢言翩翩&KR0160;堂燕啣泥巢¶
檐端出入君帷幕巧舌語間𨵿得侍君宴私無復慮疑患讒邪¶
在君側燕雀自相嫌¶
　　蜨蝶行¶
春来雙蜨蝶㳺戯于東園上堦入帷闥素鬛自翩翩㳺絲来繚¶
之牽我墜草間行蟻羣唼食有翅不得前長安䡖薄兒紈袴䇿¶
肥堅白日都市中塵起各探凡一朝遂觸&KR0224;㣲命坐見捐&KR0009;語¶
㳺冶子勿犯今教言¶
<pb:KR4f0069_SBCK_009-9b>¶
　　白頭吟¶
𨺚𨺚茂陵道東西車馬塵馬塵直如髪車塵縦以横(一/觧)結壚大¶
道上取醉莫相疑覆酒著溝中斗酒濁如泥(二/觧)衆鳥各有匹何¶
者為鳯皇鳯皇非有德求匹乃翺翔(三/觧)両意當一心芙蓉自妍¶
好一人而二心蛾眉誰能姣(四/觧)駟馬駕以馳行道云輝光莫言¶
錢刀賤錢刀可為&KR0048;(五/觧)還君箧上琴誰謂妾知音未識此曲變¶
沉吟徒自今(六/觧)¶
　　塘上行¶
蒲生磐石下孤根莭纍纍移植君池上安能節無𧇊水清蒲葉¶
長水濁盛𡍼泥非君今有他妾罪昔自知故懽昔日恩賤妾今¶
<pb:KR4f0069_SBCK_009-10a>¶
日身棄置累君徳他人憐自今惻惻心惻惻苦念君疇昔浮雲¶
掩明月為輝不終夕㧞菅出茆中積賤昜見榮藴大束薪裏積¶
毁難𣳚齒君能垂末光鍳妾&KR0069;命時新&KR0172;亟為樂明月妾今兹¶
　　秋胡行¶
　　　顔光禄秋胡詩曼&KR0283;作四百言膚縟無莭𫝊長虞詩云¶
　　　彼夫既不淑此婦亦太剛竟作宋儒理㫁全之風人之¶
　　　義其餘諸作皆不用本義不揆蕪末代樂府作本事補¶
　　　亡耳¶
孤鸞立髙岡别鵠戢其翼仕宦戀他郷焉能重家室三日結君¶
䄜五載成離居妾身未兮朙何以想形儀原𧖟自有絲婦軄自¶
<pb:KR4f0069_SBCK_009-10b>¶
有宜傾筐及載陽條桑正𧖟飢幽居念逺人行道悦殊色可憐¶
同牢子相遇不相識逢年勝力田謁貴勝力桑兼金君自多妾¶
足奉姑章上堂拜母罷呼婦及&KR0397;門執手駭莫前慚此道傍人¶
君荷短褐去老親尚𠋣閭君乗駟馬歸老親尚𠋣閭君心多黄¶
金君行𧇊白璧妾非路傍花寕抱水中石水清石參差藕出濁¶
水泥悠悠長川上萬古秋胡妻¶
　　古八變&KR0084;¶
浮雲何&KR0853;曖百變在湏&KR0119;朝發蒼梧野夕合太山垂人生非有¶
定哀榮多因時噪鵲詎知&KR0172;鳴蛩詎知悲盛年不自惜乃怨&KR0010;¶
月馳安得把日馭駐景使不移¶
<pb:KR4f0069_SBCK_009-11a>¶
　　相逢行¶
相逢不相識憑軾意已傾驅車一過&KR0025;委巷窒我輪土垣翳籬¶
落𨼆隠出車門漸入境屢遷竒𣗳夾&KR0813;紛黄鵠下廣除朱甍蔽¶
青旻邸第擬王侯刻桷𩔗仙靈交牎三十六日日虹霓生酒間¶
伎樂作妍妙不可形𠕅拜答主婦窈窕誠天人布衣客四五磊¶
落可公卿弟畜劇孟徒兄事惟侯嬴丈人&KR0221;裘坐顧盻四座驚¶
筝歌何激烈龍嘯乕悲吟罷酒千金贈但受莫逡廵丈人竟誰¶
氏何用相知名揮手出門别回惶立屏營¶
　　長歌行¶
盈盈中天月照我好容暉朱顔方自媚凊光忽焉𧇊庶草澤陽¶
<pb:KR4f0069_SBCK_009-11b>¶
春造物非見&KR0059;夜盡俄復旦月𧇊盈有時人生不𠕅盛皓首望¶
&KR0160;滋¶
　　二¶
羲和莫停輪驅日使東出蒼龍揚其華光&KR0013;于八極去日不復¶
東&KR0004;月又西入日月不暫廽趣我年命畢古之賢逹人&KR0252;&KR0252;誰¶
兆域令名亦埃塵求仙之羽翼羡門與赤松荒忽焉能必前有¶
盈樽酒欲飲恨填臆多憂復何禆&KR0133;君寳令徳¶
　　三¶
蟪蛄笑朝菌人命一何長壯士&KR0127;㫁脰焉暇論彭殤富貴復上¶
仙或謂有軒皇容成為我師素女傳秘方萬&KR0010;橋山下終未殊¶
<pb:KR4f0069_SBCK_009-12a>¶
北邙天地無終極積&KR0148;非可常大海行揚塵浩刼杳&KR0252;&KR0252;予我¶
以上藥服之夀無疆緘置未肯服塵中且翔羊¶
　　怨詩行¶
人皇紀萬&KR0010;愚者望長年天地有傾𧇊人誰得永延百川東流¶
去何時復来還逝者己如斯米者行復然悠悠共黄壌至此無¶
聖賢千齡亦須&KR0119;慕之以為仙朝霜上危葉奄忽謝華鮮¶
　　君子行¶
匹夫立大義一諾同山河誠信貫金石盟誓其奈何貴盛自相¶
傾權勢集干戈同氣稱弟兄一朝㝷斧柯懐忠每見尤進退畏¶
虞羅曽參畏三至讒言豈在多流連白圭章歎息形窹歌¶
<pb:KR4f0069_SBCK_009-12b>¶
　　二¶
大禹私天位后羿簒相因季札一以譲𠕅丗&KR0333;呉廷禪授成&KR0260;¶
階&KR0018;扆襲虚聲君子避權勢勞謙衆見稱召髙忌乃集功大不¶
没身自古乃復然何人遂躬畊韜光不絶俗庶以保其貞¶
　　飲馬長城窟行¶
雨雪帯沙礫邉馬𢡖不鳴驅馬使之前横絶古長城城頺狐猾¶
穴柱窟以寒冰斧冰下飲馬白骨僵支撑髑髏嚙馬脛卷跼顧¶
不行縱横水中骨云是築城人離家各朱顔一别陌上塵念此¶
苦寒地作書&KR0009;所親邉馬一何哀蕭蕭胡雁羣盛年不歸来閨¶
中長苦辛¶
<pb:KR4f0069_SBCK_009-13a>¶
　　猛虎行¶
寕酌盗泉水不飲洗耳流豺乕可為羣勿與狐媚逰貪夫狥名¶
利巧者譲王侯曲鉤以釣魚釣主以直鈎虚聲傾君相富貴終¶
見酬膠漆自云堅中乃有戈矛當𡍼𣗳荆棘杯酒起相&KR0311;不見¶
東陵上膾人若山丘¶
　　昭君怨¶
嫖姚屢出塞絶漠隂山陲至今胡地月不復照燕支候雁己永¶
賔嚴霜邉草衰大漢無長䇿氊車徒爾為凄凄馬上弦莫作去¶
國悲君王薄殊色賤妾空蛾眉¶
<pb:KR4f0069_SBCK_009-13b>¶
<pb:KR4f0069_SBCK_009-13b>¶
茗齊詩新樂府¶
　　　　　　　　　　　　淮南彭孫貽羿仁著¶
　　今猛虎行¶
　　　己亥九月乕入塩西界鄔家堰盗牲畜無算卧草間農¶
　　　人朱嚭以為牛也投以竿躍起攫之創重&KR0013;傷死十月¶
　　　至北郣石屑圩伏叢薄里婦孫媪采菽草動荳棚下疑¶
　　　犬也叱之突搏媪媪&KR0197;呼其鄰馮蝨持杖擊之乕乃&KR0366;¶
　　　蝨&KR0438;而坐之衆大噪張緯蕭冐虎虎驚逸入叢薄中戎¶
　　　帥介馬将壯士百人捕乕獐皇竟日盤旋乕跡外終不¶
　　　敢逼乕夜逸去嗚呼至順之丗酋耳仁獸逰于郊不踐¶
<pb:KR4f0069_SBCK_009-14a>¶
　　　　生草遇乕豹則噬而逐之塩澤國也無&KR0359;山巨阻以為¶
　　　　藪二十年間戾&KR0393;屢至何歟尼父謂苛政猛于乕昔之¶
　　　　人以乕名酷吏等諸蒼鷹誠惡之也然古之健吏&KR0366;¶
　　　擊豪右屠㓕奸猾至血流于衢而盗賊為之屏&KR0148;斯無¶
　　　　愧于乕矣今冠者翼者遇豪猾則弭耳如羊日鞭橽良¶
　　　　善吮其膏婦姑勃谿之細隂刺之索其錢一銖半緡亡¶
　　　　遺者斯以乕而嚙蝨也其𫠦噬不又多乎為賦今猛乕¶
　　　　行¶
　南山一何傀　松栢為薪雉兎&KR0085;虞羅何来巨獸般文素質而¶
　磨牙目如岩電燁交加呼噏山岳騰風沙嗟汝猛獸胡不遨嬉¶
<pb:KR4f0069_SBCK_009-14b>¶
歸山阿豺貙是友飯麏麚而乃躭躭曳尾盗我黄犢二艾豭唶¶
汝獸中王文豹之𫠦匹奈何入牢莢籬落以求食至仁麐在郊¶
莤耳逰其側恣乃攫噬&KR0079;不擇嗟汝猛乕乃搏蝨¶
　　海大魚篇¶
海南有巨鱗非龍亦非魚積甲逾丘陵噏&KR0821;繚虹霓揚鬐&KR1032;甌¶
粤唾沬漂扶餘海&KR0002;無安流水族蕩離漇天帝命海&KR0002;用紲&KR0147;¶
餌之俾長衆鱗介醜𩔗自相求攀援帝近侍秩眡小諸侯中原¶
𠕅播遷作鎮開炎陬如瀆等上公衆子各分茅長男復錫氏一¶
門四珥貂公卿半膝席因亞連　椒一一蒼頭奴衣　或秉旄¶
幕下諸賈胡丞&KR0048;每䏈曹大舶高嵯峨樓櫓立作城佛&KR0048;機十¶
<pb:KR4f0069_SBCK_009-15a>¶
二四靣夾舷横所𤼵無不摧蛟螭屑為&KR0325;暴雷及百里大舶寂¶
無聲恃此積威力荒外惡敢衡雲颿泛絶景窮島購竒琛文身¶
魚皮人黑齒暨鳥言水&KR0017;碧琳眼沒海䓁蜃黿飛章送罽毳照¶
月致璵璠火齊粲朝陽青瑶間水雞雞林珠徑寸交龍綴方冠¶
沉水錯伽南鏤成七寳床夜明瑟瑟垂簾動自生光七八尺珊¶
瑚欄楯結交牎鴉青與拇緑上斛盈斗量所湏種種有金銀叵¶
論倉僮皆火浣衫婢曵鮫絲裳日南海外君尊&KR0002;異姓王昔一¶
亡命兒今以勲貴雄不名至尊前貴盛勢莫當&KR0038;勲亦己酬國¶
㤙不可忘仙霞高嵬嵬嵬嵬以刺天一夫荷㦸立匹馬胡能先¶
賢王從北来咋指望南軍飛礮䧟絶谷峭壁崩霆間鐡墉雪蕩¶
<pb:KR4f0069_SBCK_009-15b>¶
蕩霜刄植成林大人飛書至貽以駝&KR0586;毺貂帽欝紫烟&KR0002;&KR0407;𩀱¶
東珠名馬蒼龍文金鞍繡帯圍君能内海疆冨貴與君俱粤南¶
逮閩土王爵握金符文武諸大吏惟君所擘除緘帛報如約聊¶
用効區區仙霞萬人壘一夕撤為虚行在何倉卒白龍忽嬰置¶
賢王驩相見握手結殷私誓以山河誠畫以粤版圖&KR0172;醼未及¶
終囘舸挟北馳長鯨既失水作書報鰕䱉我今己&KR0013;餌而無效¶
我為昔為横水鮫今作入岡龜昔日當道豺今作屠門豨燕市¶
确磽磽擊鼓聚屠魁縳之將詣市反接曳妻孥艶妾抱㓜子懐¶
乳數行啼梅昔仙霞𨵿倒戈任長驅要領既告殊血肉臠湏&KR0119;¶
餘骨委道周萬馬踐成泥頭懸西槀街下有白龍聚白龍己昇¶
<pb:KR4f0069_SBCK_009-16a>¶
天訴帝今在兹&KR0009;語鯨鯢子天網避安施海南多波濤不可以¶
乆居¶
　　黄父¶
海蕩蕩無坱甬口以為門髙牙長百丈侯之横海營(一/觧)斗大印¶
加組鬻主𠑽俘鹵故帝子何之龍醢己登爼(二/觧)侯家金作堂白¶
玉作後宫四一二妖&KR0078;一一艶芙蓉(三/觧)雷鼓坐高堂徤兒列千¶
隊何須仗寳刀&KR0127;身賭富貴(四/觧)烏烏鳴啞啞鴟亦旄頭嗁壁門¶
晝驚謼大厲卜為誰(五/觧)搶地又&KR0366;頬死罪罪萬死侯自扼侯吭¶
云是黄闖子(六/觧)屋瓦萬馬喧黄伯靈旗翻前驅乕熊羆反接貳¶
&KR0018;兒(七/觧)四十二&KR0078;&KR0152;營中自蹴踘招䰟舊矢箙有射靖南鏃(八/觧)¶
<pb:KR4f0069_SBCK_009-16b>¶
<pb:KR4f0069_SBCK_009-16b>¶
<pb:KR4f0069_SBCK_009-16b>¶
茗齋詩五言古¶
　　　　　　　　　　　　　淮南彭孫貽羿仁氏著¶
　　月夜讀春秋四傳未浹其㫖就枕忽聞琴聲起坐作詩和¶
　　無為叔¶
萬&KR0284;何蕭條孤音静中起冥心叅徃哲未覺風入耳地白悟庭¶
月踈弦為誰理高堂如空山黙然對圖史深卧&KR0026;物情澹漠識¶
太始聲稀羣動息衆妙集彈指挑燈坐沉吟夜盡&KR0284;未止¶
　　四君子詩&KR0009;懐李潜夫先生¶
　　　靖莭抗志柴桑不屈于劉氏臯翁遁跡山中悲憤行歌¶
　　　時人莫測也霽山手𣗳石函𫠦南不見朔客斯&KR0070;公者¶
<pb:KR4f0069_SBCK_009-17a>¶
　　　遘運遷革絶䟽干禄流連詠歌以&KR0009;其志撫今追昔則¶
　　　今古適同時地也潜夫李先生身遇龍𢧐栖遁靈湫其¶
　　　真四君子之友矣春秋今七十江南人士多為詩歌以¶
　　　相詠歎海鹽彭孫貽則為四君子詩以况之¶
　　　陶徴士元亮¶
陶公高世士邈然山澤姿飲酒非丗情韜光戢其儀豈伊卞務¶
儔屈身田舍兒桃源真有人柴桑&KR0025;此辭¶
　　　謝山人臯羽¶
謝生亦鳯羽未干宋室禄披髪長行吟岩栖抱幽獨淒然嚴瀬¶
逰哀響動林谷&KR0009;謝炎午徒同羣友麋鹿¶
<pb:KR4f0069_SBCK_009-17b>¶
　　　　林教授霽山¶
林君偉國器懐竒閟時務&KR0300;簮豈髙尚結客非義故草際拾寒¶
瓊千古冬青𣗳惜哉經綸資槁首老章句¶
　　　鄭上舍所南¶
鄭子既耿介流涕平生恩作書錮寒泉旅跡&KR0009;虞樊&KR0158;&KR0322;謝朔¶
客意氣無一言幽蘭自為芬誰復托孤根¶
　　過𨼆庵訪息乹長老¶
十年住山中未識山僧面相對不知名寒梅皎于霰坐談忘日¶
午齋鐘冷深院芒屩送君歸斜陽在南澗¶
　　題彭祖&KR0026;井圖¶
<pb:KR4f0069_SBCK_009-18a>¶
<pb:KR4f0069_SBCK_009-19a>¶
　　表弟方二御盈斗室止㝷丈齋後有脩竹百竿菊百餘本¶
　　詣之㝷菊主人他出拜母為啓倉琅得㸔菊留題壁¶
之子美游衍幽棲結草廬當堦富卉物花宻竹扶踈㝷菊一訪¶
君君行更焉如拜母為啓　落英繞庭除北牖千琅玕青寒逼¶
人裙萬菊闘黄𬗋素菊妍有餘秋&KR0359;霜未零露重皓景舒亭亭¶
羣艶外獨照𨼆淪居白衣肯相乞㭙筐躬荷鋤¶
　　汝嘉叔種菊數百本髙者丈餘鬻花自給擔花相送口占¶
　　謝之¶
南都窮巷子家貧無儋石䟽圃日荷鋤賣花欣自給晨夕&KR0025;之¶
逰徘徊屢忘出頺垣滿秋容黄𬗋紛可擷擔筐持相贈蜂蝶随¶
<pb:KR4f0069_SBCK_009-19b>¶
行笈興愝意無違素履聊共適徒聞丘園言紛綸車馬跡¶
　　庭菊二首¶
夙抱棲遁志㣲尚期終諧一&KR0025;罹丗變素志虞以乖疾風無安¶
巢行榛避乕豺幽居守隘巷輪轍苔之埋日夕逐&KR0018;薪出入樵¶
者偕歸来刈林&KR0188;濁酒暢所懷蒔菊豈在多妍&KR0160;亦盈階曠覧¶
天宇中獨見秋&KR0148;洼¶
　　二¶
晨起鳥雀鳴圓旭亦東上漙漙露猶濕一溉朝氣爽草堂竟日¶
静把菊欣自賞風霜抱高致衆卉伍宿莽眷言托岩阿掃軌謝¶
塵鞅緬懐青雲士餐英邈遐想戀此頭上簮焉能遂孤徃¶
<pb:KR4f0069_SBCK_009-20a>¶
　　王氏庭院荒蕪惟菊甚盛門庭井溷皆菊也殆千本¶
舊時王謝家種花滿荒院古屋縳欹檐苔㾗胃堦靣隔宅&KR0002;蠭¶
房随曲境屢變秋葩各異種㺯色媚繾綣籬落分夕陽溷湢盈¶
葱蒨誰能混衆芳寕甘委流霰歎息懐昔賢騷客不可見¶
　　出北郭探菊不覺數里庵僧未歸籬菊亦盡坐鄰家觀分¶
　　種亦二百餘枝¶
出郭遂數里林端漸夕霏俄見&KR0004;月吐尚未山僧歸桔橰間野¶
田草根霜兎肥移床就鄰老籬下共秋暉起&KR0026;川澤雲坐息苔¶
莓磯杪秋郊始寒反照暘已㣲逝将保丘壑寕使情愫違¶
　　徐户侯雲生栽菊僅数十皆大如盤盂為城中諸氏冠¶
<pb:KR4f0069_SBCK_009-20b>¶
徐公棄故侯短&KR0260;自鋤圃秋光滿城北花藥映竹户零露濕盤¶
盂粤重壓如雨晨暉玉四照黄珥抱日吐因憐晚秋妍為探清¶
霜嫌城中好事家種菊紛可數一顧盡無色衆芳誰輿伍&KR0025;公¶
乞&KR0070;英伴我琴樽古¶
　　過七弟東臯草堂聞林氏有菊叩門探之不盈二十種楚¶
　　楚可&KR0026;不見主人遂返¶
駕言出東臯草堂媚&KR0004;日問菊過鄰家閒門杳行跡茅檐覆卉¶
藥林影移砌石淹留去復住蒼蘚殢来屐何煩見主人幽花自¶
迎客¶
　　潘侯道旃相期過㸔菊乃為𫠦留招六弟渭臣共飲酔歸¶
<pb:KR4f0069_SBCK_009-21a>¶
　　且許以古色超見贈¶
相期㸔黄菊両度叩頽垣蘺落隔牽牛緑跗耀朝暾氣寒悟霜¶
降花澤騐雨㾗呼童荷櫑来欲斸秋英根穉子能留客挽衣重¶
掩門園&KR0188;采晚菽開瓶倒壺樽樂此知交素共軫農圃言酔矣¶
且云歸塵事何足論¶
　　孫侯輔庭種菊劉𠫵政園凢數畦夾池傍竹随徑皆叢菊¶
　　有七百夲¶
劉公有廢園&KR0359;榛翳南郭孫侯闢荒&KR0126;植卉盈庭落相携得同¶
調扶笻叩林薄興&KR0009;各有懐孤嘯時復作脩篁&KR0269;嬋娟青雪紛¶
莫莫嗟彼晚秋英含質𨼆丘壑㣲霜徒見侵芳&KR0148;酷迴礡采擇¶
<pb:KR4f0069_SBCK_009-21b>¶
君莫疑貞尚于焉託¶
　　信弦弟栽菊八十本皆逺購異種夏旱課山童溉灌甚勤¶
　　菊成以事北上座客分散其花皆盡殆無一枝對庭下菊¶
　　因懷信弦¶
陶公卧柴桑栽菊滿庭牖豈以籬下花易此粟五斗浮名累物¶
&KR0229;㣲禄滋多口勢去通侯冷時来故人厚以兹石𨼆流圭組惟¶
掉首欝欝拒霜姿寕與朝榮偶獨酌坐素秋清樽庶無&KR0018;¶
　　蔡老菊圃¶
茅茨苫短垣乆叩門始應開籬各一咲野老夲無聴客来問買¶
花晨霜猶滿徑秋容𨼆闤闠芳躅委荒徑托根自孤賤抗莭¶
<pb:KR4f0069_SBCK_009-22a>¶
寒令萎謝亦何傷榮落非有定¶
　　渭臣弟乞菊苗種之滿庭秋九花開薄逰三&KR0873;買菊二夲¶
　　歸舟却&KR0009;¶
畸人抱孤興乞菊盈筐簏始苗方暮春徂暑困恒燠灌花衝炎¶
&KR1201;累月忘櫛沐汲盡隂井泉茁此&KR0070;叢緑佳辰&KR0018;重九買棹浮¶
滬　空齋鎻秋隂籬卉咲行&KR0229;可為松江鱸淹留改旅服一枝¶
&KR0009;歸舟寂寂幽牕曲但恨乏勝情何地無佳菊¶
　　徐氏齋中種菊甚多両度叩之皆不遇偶值之橋上啓門¶
　　一㸔因成一首似徐大御六¶
両度叩君家椒圖掩清畫過橋遇吾子一咲啓圭竇早菊既已¶
<pb:KR4f0069_SBCK_009-22b>¶
零晚英今競秀叢叢媚寒地粲粲羅庭岫㵸茗恣高談論心契¶
知舊屢吐肝鬲言哀我窮獨後徒貽老親&KR0104;多謝良朋厚買妾¶
愧囊錢感時薄銅綬愁来有濁醪傾壼就荒囿¶
　　過灌本庵㸔菊昔為劉少&KR0212;先生園亭有蕭氏僦居種菊¶
　　數十盆皆佳種也同友人過池館不勝今昔之感題壁¶
昔賢吟嘯地灌木猶蒼蒼文藻一時盡曲池乆己荒相随逸人¶
躅重来君子堂感舊惜其頺懐賢詠不忘英英傲霜傑澤露晞¶
秋陽朝霜&KR0224;户流夕芬幽岩㺯晨光時危賤吏賢衆悴孤榮芳¶
徘徊空歎息顑頞亦何傷¶
　　程大定侯有菊&KR0070;十枝𬗋嬋娟&KR0097;刺尢勝留題志賞¶
<pb:KR4f0069_SBCK_009-23a>¶
伊人抱清羸掩户卧經年卉物羅户庭脩篁𨼆市㕓叩門者誰¶
歟客至起茶烟時菊競吐秀嫣然𬗋嬋娟厓&KR0097;冷碧刺淡黄尤¶
送妍對坐香四照微霜參横天知君夜来夣應到東籬前¶
　　聞曹生官始種菊甚佳有銀甲柬詢¶
聞君有銀甲粲若英瓊瑶濯濯承露盤戎戎䄡䄖貂皓月時一¶
照羣艶嫣然消欲過問東籬文園卧寂寥不知秋霜下素質為¶
誰驕萬卉盡凋落榮華非一朝何如岩下秀懐芬抱寒條由来¶
賢逹士林壑同佳招落英如可餐&KR0010;晚托乆要¶
　　徐老茂之菊多佳種惜土瘠不甚茂¶
委巷啓衡門隂森&KR0002;巖岫簾楹𨼆羣卉砌藥上虚牖&KR0009;迹市喧¶
<pb:KR4f0069_SBCK_009-23b>¶
外結契賢豪右嗟彼籬落英蔚為九秋秀托志本孤髙非因霜¶
霰瘦䡖肥薄丗尚浮榮任物侯諒無金石姿誰慕松喬夀漉巾¶
且相賞采采以盈䄂¶
　　九日千峯和尚見顧草堂¶
風雨滿窮巷行跡㫁樵車山僧䇿杖来破我苔㾗沙草堂四無¶
人相接忘喫茶語默深有㑹因機思無涯欲言試舉似决霤鳴¶
簷牙一𥬇知重九對此籬下花道人乆不簮烏㡌任欹斜倘容¶
次白社判謝黄公家¶
　　訪千峯和尚¶
立公入西林荒院松栢肅立公去西林堂空只棲蝠千僧離白¶
<pb:KR4f0069_SBCK_009-24a>¶
棒草屨散行簏愧我嬰物&KR0224;未礼大士足東風寒食𩛿春雨杏¶
花粥今年掃墓田両過茆亭曲知師卧林樾清影溷樵牧猥云¶
蓮社踪恥標高賢目寒山一相遇糞掃共追逐¶
　　㫁飲¶
古道日凋䘮誰復飲其淳邈矣羲皇上萬古有餘春幽憂值丗¶
&KR0333;韜精乃全身衰年肺病俱惧以伐吾真&KR0147;復逺杯杅踵息養¶
至醇為我謝嵇阮煑石以為鄰¶
　　詶信弦弟呉門四月見&KR0009;(四首)¶
冉冉青陽去朱明駛已馳窮隂苦　纊忽焉御纎離丹榴灼前¶
楹後圃盈旅葵&KR0010;序寡停轍米者諒若兹一瞑無聖賢榮爵空¶
<pb:KR4f0069_SBCK_009-24b>¶
復辭流浪大化中神理與之疲無心䆒安在物役紛相持¶
　　二¶
千金買名倡絲竹娛清燕新聲遏流雲皓齒送㣲眄邈焉山澤¶
士懐情㓕聞見匡坐逺世紛孤介謝婉孌喧𡨜非有岐静者復¶
何遣執理以御囂至道豈形踐¶
　　三¶
中散識要道淡澹以養生子雲甘寂寞躭𤣥殫至精胡為戀樊¶
籠多智冐天刑名元無可貴誰更尚無名悠悠舉濁醪&KR0147;云逺¶
丗情¶
　　四¶
<pb:KR4f0069_SBCK_009-25a>¶
竒人炫弄丸&KR0367;師呈機製當其妙入神得意己忘技太朴本無¶
為云為各有自寓形復㡬何紛紛殚巧智文章亦小器道術乃¶
餘事黙焉不二門尚未離言句随時任飲啄此中𠲒真意¶
　　登澉浦鳯皇山¶
羣山何翺翔孤鳯騫其翅千眠佳氣中海色紛然至理䇿信所¶
徃逥&KR0026;得屢憇新松未盈尺己有千仭勢清吹相間作神飈盪¶
林隧俯探溟渤流日月落空際大塊勞我生天地亦形寓誰云¶
金石堅令名庶無既感此栢下人頽顔托真醉¶
　　苦旱詩¶
驕陽亢六月時雨愆四郊桔橰自鳴悲涸澤無良苗幽居絶禄¶
<pb:KR4f0069_SBCK_009-25b>¶
仕養母樂衡茅身既愧躬畊念此南畆勞八口畏朝飢鳥雀亦¶
嗷嗷對酒不能飲閔黙&KR0009;長謡¶
　　正仲餉笞戯作¶
平生無所恨恨無千頃竹琅玕落清夣肺腑照寒玉君家東臯¶
上脩篁枕城&KR0085;己知前宵雷籜龍迸幽谷斸雲飛相送滌釜手¶
自掬晚潮鳴古𪔂煑破瀟湘緑香𤼵白石爛&KR0148;蒸春雲&KR0836;却咲¶
病維摩不復親野蔌宫商嚼踈齒鸞鳯嘯饞腹飽食廢晚飱餘¶
甘及童僕潄罷清風生胷臆尚謖謖因憶東坡詩寕可食無&KR0079;¶
　　不見椘庵開士者三十年杪冬見訪草堂驚謂異丗相期¶
　　梅花開日訪師宻庵春日㝷之己去雲間不返留題壁¶
<pb:KR4f0069_SBCK_009-26a>¶
不見楚公乆偶来　闤闠草堂接芒履相視驚異代閒雲落滄¶
海飛鳥無定在為期梅花發&KR0282;齒刺荒&KR0126;叩門閴無人松聲和¶
泉碓寥寥虚堂上自與南山對斯人不可見斜陽邈林背¶
　　印生澄客乞字扵貽且請更其名偶披雲笈道書名之曰¶
　　潜曜字曰景霄因系以詩¶
旭日浴虞淵乃以&KR0045;朝暉應龍&KR0108;雷雨泥蟠而天飛葆兹至¶
人徳&KR0758;光自沉㡬乗時致雲霄英聲耀九圍小器尚速成大¶
村貴知希勉旃崇令名渾沕觀始微¶
<pb:KR4f0069_SBCK_009-26b>¶
<pb:KR4f0069_SBCK_009-26b>¶
茗齋詩七言古¶
　　　　　　　　　　　　淮南彭孫貽羿仁著¶
　　為郁老題家園秋醼圗¶
翁家父子俱好賢孫曾鵲起還聨翩有書各蔵帳中秘有秫還¶
種城南田公今六十若少壮與公結契俱忘年今年有秋風物¶
美芙蓉黄菊紛成綺誰為君家貌此圖周行張逺各絶殊髙堂¶
燕客張座側璧間座上同眉湏君不見長安豪貴車擊轂髙車¶
駟馬同飜覆君不見五陵公子逰比肩千金結客徒多錢何如¶
此翁抱𦞃𨼆繞𦞃芝蘭相接軫㑹㸔他日髙汝閭萬石門風頗¶
有餘只今且盡金樽酒莫侍綸收渭水魚¶
<pb:KR4f0069_SBCK_009-27a>¶
　　和沈大𠫵正月四日韻¶
春光九十己一旬元宵三五剛二八不見燈市車遥遥止聞&KR0834;¶
霖泥&KR0632;&KR0632;多金縂不羡蘇生避地&KR0133;言&KR0025;季札入山未得喜㝷¶
僧祗有身心奉塵刹¶
　　匏庵歌為許長人賦¶
憶昔識君俱搃角只今異代同寥落羡君結廬賁水頭苦爪引¶
蔓垂牽中新泥四壁不湏粉上階瓦雀来行逰長安貴人皆斗¶
笠憐君不&KR0191;㸔花陌貧交今盡金滿堂憐君不上公子堂功名¶
翻手亦朝露眼前人物皆非故大兄且為無口匏小弟甘同苦¶
葉&KR0602;草花繞砌𣗳木奴興来席地傾壺盧行蔵出處詎勞問¶
<pb:KR4f0069_SBCK_009-27b>¶
吾豈匏爪籬落枯¶
　　為沈中&KR0792;題五子¶
君不見渥洼龍種雲陸離蘭筋汁血争權竒毛質雖殊神骨一¶
歩驟齊挟風雲姿君不見長離毓彩丹山側𫠦挟鵷雛俱五色¶
九苞千仭變文章鳴中宫商夾金石君家丗德人不忘螽斯麟¶
趾殊未央鄧林由来產杞梓縣圃定復生琳琅誰為君家冩英¶
物頭角嶄然竒突兀錦綳羽葆各參差秀入蘭臺冠秋月小兒¶
徳祖融大兒大者難兄宜爾為眼前何可無兒軰海内公卿多¶
此𩔖童心猶憶竹馬塲嬰啼絶倒老莱態為君戯茟題此圖君¶
家小婦今羅敷徴蘭&KR0025;此知未晚㑹見商瞿五丈夫¶
<pb:KR4f0069_SBCK_009-28a>¶
　　題畫馬歌為盛葵園¶
　　　盛子葵園出二馬相示茟墨秀偉大似宋元名手有妄¶
　　　兒強題曰韓幹真跡字復瘠惡殊足噴飯安得墨池三¶
　　　斗汁為之一洗贋跡乎因題短歌于右¶
韓幹𦘕馬不可見千年腐素随飛電近代承㫖亦絶倫時見騏¶
驎騰匹練君家二馬鬉連拳青虬白䧼俱翩翩邇来画手争得¶
似神姿儁&KR0376;其龍眠可憐玅𦘕無識者耳食徒知韓幹馬當時¶
已遜曹将軍何處丹青尚有貞宣和御府落窮塞睿思印記居¶
然在山堂開卷風凄凄霜毫欲動踣鉄蹄憐君自是前支遁向¶
人往徃誇神駿昔余蔵得古龍媒呉興神品圖忽雷垂鬃歛鬛¶
<pb:KR4f0069_SBCK_009-28b>¶
志閒暇超忽千里無纎埃&KR0333;離神物随變化㸔圖&KR0077;憶當時𦘕¶
借余三日懸齋中為君洗滌傖父踪定知剪拂感知己壁間夜¶
吼𩀱毛龍¶
　　觀李龍眠七十二子謁孔子圖¶
張呉人物&KR0091;玅手龍眠創格古未有白描宛轉㳺&KR0093;翔萬象化¶
工失妍醜道元昔𦘕成都壁先聖威容耀金石至今嶽瀆山文¶
開夜夜星芒斗奎直伯時玅茟挟秋亮儼入杏壇㳺夏曹登堂¶
細窺望羊眼宛爾尭顙項咎繇古冠長劍貌嚴重七十二賢各¶
生動虎兕俱蟠将相姿麒麟欲出詩書冢建炎匹馬渡江来詔¶
冩橋門勒珉珙邇来㓕沒翻榻稀真夲孤懸古塵壅我逰錢唐¶
<pb:KR4f0069_SBCK_009-29a>¶
&KR0010;𠕅三非探竺鷲即精藍&KR0333;餘每憚入城市未及挟䇲師孔&KR0360;¶
君今何處得此卷茟法蚓曲蟲行𧖟丗無仲尼師道絶北靣誰¶
當弟子列展圖𠕅拜燼瓣香盡帯紛紛落晴雪¶
　　鴛湖送别信弦弟北上¶
把杯呼月月不来十年懐抱何時開秋風怒吹湖水立臨岐惜¶
别使我哀由拳城昏夜如墨船舷欹傾斗魁側水妃祠廟出神¶
燈江花岸花両無色當樽欲飲悲何極五岳不平矗胷臆男兒¶
刺促那可得雷霆鞫轟天叵測古求榮辱相循環蛟龍罹&KR0328;䑕¶
生翼醉尉曽呵李北平溺&KR0069;忽起韓安國君今不醉誠何益吐¶
汙錦&KR0129;眠莫惜黄金燕䑓事有無且問米價来東呉西施靈巖¶
<pb:KR4f0069_SBCK_009-29b>¶
揷明鏡太湖月捧當心珠闔廬雄覇今已矣專諸俠者在否乎¶
未須更買梅市藥不然歸釣松江鱸故山黄菊開正好此行莫¶
慮田園蕪¶
　　王元章𦘕松䑕歌¶
煑石山農真狂夫衛公大海比若奴緑簑斗笠冐大雪秃筆凍¶
作梅花&KR0161;山厓木末逐猿狖出入每與鼪鼯俱何時松根冩飛¶
䑕脩毛潤澤沐山雨一䑕騰身肘張羽一䑕啾啾仰相語枯松¶
倒揷欲動揺似有風聲出綃楮樵人木客咸絶倒何物丹青乃¶
能爾先君寳此&KR0070;十年歿後塵箧㳺蝸涎春来開箧淚沾臆拂¶
拭掛璧驚狂顛周&KR0048;善𦘕誇好手借臨三月仍茫然卷圖見還¶
<pb:KR4f0069_SBCK_009-30a>¶
閣茟咲&KR0025;此不復𠕅與毛羽相周旋紛紛𦘕工若蟲螘元章筆¶
墨無乃仙聞其沒骨梅竒&KR0376;更清妍購之不可見恨無十萬&KR0414;¶
腰錢王冕此𦘕今不傳¶
　　維申招飲牡丹花下作時在座者石弦方節公㴻漢飛君¶
　　升簡可巨展方莭醉吐花下¶
東風夜吹木芍藥千𣗳樓臺&KR0953;紅蕚黄蜂紫燕参差来朶朶穠¶
香撲簾箔呉生愛客客滿堂綘蠟髙然𩀱鳯皇浣花細雨醸春¶
色宻䕶雕欄㸔洗粧樽前相對忘賔主雅謔清歡動眉宇君今¶
且盡鸚武盃客自能為鸜鵒舞醇醪勸客醲于乳何惜車茵為¶
君&KR0269;眼中丗事同轉蓬萍梗浮生西復東糟丘相勸各努力今¶
<pb:KR4f0069_SBCK_009-30b>¶
朝莫&KR0018;花枝紅¶
　　美人梳頭歌¶
曉寒己退紅日髙綺牎花影低櫻桃髼鬙徐理一窩玉犀梳吐¶
月横亭臯錦茵無塵雲委地㳺絲冥冥垂丈二盤龍半捲香雨¶
來蘭澤未施蜂蝶至逥身無力𠋣𩀱鬟鏡中雲過遮逺山菱花¶
為儂照背靣側肩燕尾斜彎環重将墜馬髻端正試舞今朝教¶
小蠻¶
　　上夀曹母呈鍳長¶
陶公留客剉馬韉季偉草具嘉賔前茅家不及士行母雞&KR0112;自¶
奉&KR0127;高賢平生結交少許可曹氏弟兄殊勝我諸子磊落咸絶¶
<pb:KR4f0069_SBCK_009-31a>¶
塵仲氏静者尤深醇讀書養母&KR0376;仕進如子豈復憂長貧下機¶
不息季主績授經無事&KR1274;宫鄰七十神明幸强視&KR0091;觴擊盡滄¶
溟鱗海内英豪皆弟昆升堂拜母如兒孫開顔一咲敬謝客勞¶
苦公䓁来衡門君家不少富與貴子自無心營禄位當今罹禍¶
多盛名羡于不交公與卿平津作相未為晚明&KR0010;上書探上苑¶
名成乞禄報所生頭白𠋣閭待君返¶
　　鍳長餉酒弟望相過發甕全飲戯作短歌兼以謝曹¶
衰年生女意不怡瓶之罄矣啜釜糜酒錢脱盡小婦珥提壺空¶
望髙陽池掩關亭午聞剥啄𩀱童荷擔肩巨鴟發椷一笑張眉¶
湏急呼小蠻洗樽罍泥香未透畢卓甕流涎先落匡生顧弟望¶
<pb:KR4f0069_SBCK_009-31b>¶
嗜酒過于貽偶来相過同一巵轟飲豈顧墜接䍦酔中所語皆¶
不羈潦倒仍復敲枯棋樽空日斜蕉影移人間萬事胡可測今¶
日獨醒非其宜不見錢唐西市上悲濤流血哀鴟夷身既将𨼆¶
焉文之乃今湛族如要離沉酣麯生信有味猖狂阮籍真吾師¶
速營糟丘以終老力飲此物當無疑¶
　　客有携蒙頂茶數片相餉烹之殊不&KR0091;其名戯作短歌¶
平生茶癖如癥瘕清入筋骨俱槎枒亂後兵戈塞天地偤泛呉¶
呉興身採茶十年不到陽羡市陸羽祠前空落花南来北客致¶
酪茗数片分遺出蒙頂&KR0627;然石耳剥雲根淡極氷芽生玉井䋲¶
床對客各枯腸三椀松風吸簾影當年策馬太山東雲中遥認¶
<pb:KR4f0069_SBCK_009-32a>¶
東&KR0170;峰黄塵撲靣觸渇暑郷心夣冷茶烟濃只今髙坐旗槍畔¶
鳬繹龜蒙意中見何因重到白雲巖手摘春英炊雪筧¶
　　海上謡¶
廿載上書下見收還家無官己白頭少年棄書還學射上林較¶
獵仍居下赤眉銅馬及大槍親手射殺同姓王漁塩亡命轉蹈¶
海樓船將軍䧟屠&KR0701;赦書昨日下長安大者封侯小拜官制科¶
&KR0024;官老乃未不如作賊先富貴¶
　　古艶歌¶
東風小院百花明日髙春困不聞鶯殢人無力炙鵞笙¶
　　禽言十首¶
<pb:KR4f0069_SBCK_009-32b>¶
行不得也哥哥水有罔&KR0328;澤有虞羅荆棘四野跣行奈何山多¶
貙豺沙有蜮泥行渉江黿可食天之南天之北懐夫君行不得¶
　　二¶
𬗋山看火小麥未黄大麥已可舂之糜之㗖姑及我雞栖于籬¶
犬入户𧖟妾連宵無伴夥𬗋山𬗋山湏㸔火¶
　　三¶
泥滑泥滑滑髙車入朝多覆蹶泥深汨汩馬蹄以沒槶泥㧞刺¶
傷我馬足短轅小犢晚不𤼵其雨其雨防泥滑¶
　　四¶
姑惡姑惡誰云姑惡阿姑重晨炊賤妾事𧖟作里正夜叩門夏¶
<pb:KR4f0069_SBCK_009-33a>¶
稅己榜掠女桑在枝&KR1849;在箔三朝阿姑無餺飥妾罪當笞姑不¶
惡¶
　　五¶
不如歸去苦竹叢中啼著曙瞿塘倒流激以&KR0075;澦脩蛇若陵古¶
帝安處巢于谷家于𣗳黄牛白馬朝朝暮暮春山如此不歸去¶
　　六¶
布榖布榖刈得一斛稉簸得三斗六鬴無糜莫為粥乳鷰雛成¶
絲上簇一雨一晴二麥熟無菽一朝飢無麥半&KR0010;畜僂僂跦跦¶
且布穀¶
　　七¶
<pb:KR4f0069_SBCK_009-33b>¶
水鵓鴣水鵓鴣小姑怨葉濕田夫望麥枯去年不雨禾稼無今¶
春雨甚損積蘇盖我屋抱我雛月如仰瓦軍如罛人将彈我且¶
莫呼¶
　　八¶
烏烏啞啞老鴟銜&KR0079;墜于屋瓦無搏我子黄口謯訝東来丈夫¶
馬白赭彎弧貫矢一𤼵我下災非災　非　纍而妻有公冶烏¶
乎烏啞復啞¶
　　九¶
得過且過寒風秃肌羽摧挫小婦織縑老婦織布織成匹半連¶
夜作絹上官倉兒無褲山雞毛美衆鳥相賀唶我土窟誰一顧¶
<pb:KR4f0069_SBCK_009-34a>¶
　　十¶
提壺盧東家酒美君莫沽君莫沽主婦數錢除我宿適君㸔北¶
邙栢下客有口不飲徒𠲒珠&KR0134;君酒試一沽脱君佩酒家胡¶
　　&KR0009;懐子㳺客呉門時與信弦弟将同之廣陵¶
春風吹徧闔廬城貞娘墓前芳草生金閭千條萬條桞待君二¶
月呉趨行要離侠兒不復見臯橋髙土今無名君今此行更誰¶
貌且謁将相諸公卿僧繇凱之邈千載𦘕手紛紛皆此軰近代¶
佳士自有真百年乃見曾波臣曾鯨死矣傳數子沈韶張逺抗¶
謝彬彬韶己老君獨歩崛起東海無前人三呉人物&KR0091;秀偉&KR0347;¶
質英姿君見幾㡬人頬上為添毛到處光輝動屏扆吾家信弦¶
<pb:KR4f0069_SBCK_009-34b>¶
古之狂酒酣意氣不可當罷官不&KR0024;事㳺謁𫠦至賔朋日滿堂¶
知君日夕費毫素冩盡呉兒乕阜傍我弟淹留恒累月渡河¶
何日同北𤼵早問廣陵花莫待花成雪花開花落縂堪愁此去¶
休㝷煬帝樓二十四橋歌舞䖏那敎人不憶揚州¶
　　五懐詩¶
　　　　余性樂山水&KR0333;離以後杜門二十載檻猿籠鳥豈一¶
　　　　日忘烟霄林𪋤哉追憶屐齒𫠦&KR0052;作五懐吟&KR0147;當宗¶
　　　　慤卧㳺耳¶
　　　懐匡廬吟¶
我夣逰廬山遂到東林寺飛泉夾道出虎溪白蓮花開圍尺二¶
<pb:KR4f0069_SBCK_009-35a>¶
過溪不復見逺公稽首文殊古師刹琅玕繞閣青刺天振衣直¶
上天池顛参差五老揖我前脱我芰荷衣熏以香爐五色烟伐¶
我毛髓去㡳滯呼噏元&KR0148;生九咽石梁三白龍倒挂萬丈峭壁¶
不敢眠奔雷卷雪曵風雨濯我肺肝寒栩栩從此胷無一㸃塵¶
皎若秋空澄玉宇岷江九沠東北流蕩盡人間千古愁&KR0109;期沃¶
宕吐雲物呉楚蟻蛭来雙眸欲㝷謝公登眺處石門劃立蒼藤¶
糺下視鄱湖一懸竇曾有蛟螭此中闘赤龍一去三百年湓浦¶
滄&KR0252;亦非舊山川如昔丗代殊安得靈藥紅顔膚願與匡君同¶
結廬飢食栢實飱雲&KR0254;十年凊夣落彭蠡&KR0077;憶瘦馬行﨑嶇拂¶
拭南牕雪色壁冩我青鞵斗笠&KR0018;笈来移居¶
<pb:KR4f0069_SBCK_009-35b>¶
　　　懐太山吟¶
憶昔揮鞭出齊甸岱首嵯峨馬頭見濟陽超忽渺平原鳬繹龜¶
&KR0170;在葱蒨我聞日觀通天門扶桑曙色谷吐呑神州九㸃青不¶
了一泓海影承杆盆道遇安期生邀我朝上元蒼蚪赤螭爲我¶
御乗風西去逰昆侖揮手謝安期廣成空同何足論人生所喻¶
貴適志安能棲神導氣服食随龜猿吾寕巖栖混鹿羣手弄玉¶
檢封中雲爲問五大夫誰曾謁見七十有二君秦松蒼蒼帯風¶
雨乕魄千年大于柱上産五芝爛絳霞采以服之生緑羽自憐¶
塵丗㡬遭廻呉閶匹練精芒&KR0069;長謡梁父人己老金&KR0188;玉椹何¶
處求蓬莱太山吟吟正悲清流自環&KR0160;不注黄淮不鎻無支祈¶
<pb:KR4f0069_SBCK_009-36a>¶
中原𢧐塵積十丈秦碑漢碣俱傾欹何時父老見封禪側身東¶
望長摧眉¶
　　　懐九華吟¶
泛舟上梅根落㠶過秋浦澄江千里匹練長両岸青山送柔艣¶
空冥忽歛一片霞須&KR0119;吐出九蓮&KR0160;終南女几盡無色玉鏡潭¶
空摇碧沙東望蛾眉亭五雲生采石猶似當年宫錦&KR0129;醉曵峰¶
頭掃秋色大江日夜空際流李白祠前猿狖愁惟有𠲒情萬古¶
月長掛城東秋浦樓十年不到横江路九子蒼蒼想如故芳洲¶
已荒羅𨼆宅杏花飛盡銅陵𣗳壺中我自有九&KR0160;玉女窓明啓¶
朱户太平太守惜罷官欲徃㝷之江水寒試借琴髙𩀱赤鯉&KR0009;¶
<pb:KR4f0069_SBCK_009-36b>¶
書牛渚上頭㸔¶
　　　懐㑹嵇吟¶
昔年雪花大于手披簔横渡錢唐口夜船經過許&KR0122;宅雪霽推¶
蓬&KR0333;山出衝寒直上越王䑓㑹稽山色東南開鎰湖一曲匣明¶
鏡芙容倒揷青崔嵬十年曽夣窺禹穴玉書金簡為我𤼵石城¶
千丈干雲霄魚&KR0405;河精衛冕龯玄熊白狐司水符赤珪如日碧¶
珪月覺来望南鎮&KR0252;&KR0252;天一髪欲渡石帆行掛席拾海玥謝公¶
逰䖏千巖明若邪溪女無限情薔&KR0340;零落蘭亭歇荒葛枯查縱¶
復横籠鵞道士今安徃黄庭雪芽日應長清𤠔不㫁百里啼山¶
隂道上空流賞&KR0333;餘兵甲滿江東水犀一散覇圖空魯連已蹈¶
<pb:KR4f0069_SBCK_009-37a>¶
滄溟去安期不謁𨺚準公越山蒼蒼越溪冷冬青枝老埋金井¶
雲門山僧&KR0070;&KR0009;書&KR0009;我剡藤六尺餘何時重附子猷棹一訪戴¶
逵舊𨼆居¶
　　　懐嚴瀬吟¶
南登五雲嶺東望浙江潮浙潮三折奔雷製電坤軸揺西撼西¶
陵逥怒颷伍胥素車不可邀錢王強弩沉沙𣳚鏃鐵已消英雄¶
既己矣萬松零落空前朝西南迴矚富春瀬山靄蒼蒼横積黛¶
我曽西上謁桐君采藥谿頭逺相侍桐江屈曲天目来繡嶺錦¶
峰送竒態少泛䡖航白嶽逰千里歸舟浮靉靆毛裘短&KR0260;訪故¶
人咄咄子陵竟安在嚴灘石子清可&KR0070;㳺魚十十復五五釣臺¶
<pb:KR4f0069_SBCK_009-37b>¶
矗青天石骨不見土照人毛𩬊石潭寒苔蘚曽青浮翠羽子陵¶
昔時避漢光雲臺將相三十二士俱侯王獨留峥嶸片石髙萬¶
古野猿沙鳥窺祠堂雲溶溶&KR0006;如笠如帔水澹&KR0831;&KR0006;魚不食餌¶
山&KR0294;窈窕&KR0006;為誰媚懐高人&KR0006;搴薜荔我本踈狂無俗情性諧¶
𨼆遁䡖浮名廿年&KR0188;食㫁漁釣猶樂此中山水清何人南上富¶
春渚為&KR0009;相思報漁父㝎復来㝷十九泉試候客星犯牛女¶
　　三月正當三十日¶
三月正當三十日送盡韶&KR0160;春九十杜鵑歸去愁奈何芍藥殿¶
春己無及昨日美少年今朝佝僂客百年三萬亦夙昔緑髩朱¶
顔少頭白平津皓首相印垂猿臂封侯歎&KR0070;竒王侯将相自偶¶
<pb:KR4f0069_SBCK_009-38a>¶
耳何為垂暮貪羊皮劉伶鄭泉差觧事李白酔死真其宜東園¶
酴釄尚滿枝楊花如雪撲路岐櫻桃一摘酒一巵身後之名空¶
爾為殤子何殊老彭祖狂夫猶驚魯孔尼太山為爼海作罍倒¶
㵼天河入酒巵拍浮此中吾&KR0085;矣東西南北刺促安将之¶
　　夜夜曲三首¶
雄雞一聲天下白夢中半道出交河露重日高歸不得¶
　　二¶
亡頼子規終日啼銀鞍白馬去不返美人昨夜夣遼西¶
　　三¶
俱飛蛺蝶雙雙燕人間天上不相期可憐素面燈前見¶
<pb:KR4f0069_SBCK_009-38b>¶
　　渭臣弟以病㫁酒長歌調之¶
少年嗜飲海可呑欲傾沃焦作巨盆倒吸星辰捲五岳𠋣酔天¶
柱枕昆侖十日九病酒衣衫半濕淋漓痕&KR0333;後稍稍踈壺樽衆¶
中酒吃寡放言西逰經𢧐塲馬足踐人髪君㸔纍纍道旁骨殺¶
身豈盡杯中物舉觴酹地揖髑髏嗟君不飲長蕪殁以兹放浪¶
百不&KR0104;日與賣&KR0308;者兒逰有時持糟餉禅伯𫠦至乗醉眠紅樓¶
君之嗜酒差過之一日數飲無醒時邇来止酒因何事試鶯白¶
墜應嘲&KR0339;君不聞夏王㫁酒踈儀狄君不聞&KR0078;公酒誥懲荒溺¶
南巢不為醉郷亾西畤寕因酒泉析把杯聊復問長星萬&KR0010;誰¶
傳一家曆伊𦒿神聖能千鐘尼父百&KR1152;無醉容古来上喆亦崇¶
<pb:KR4f0069_SBCK_009-39a>¶
飲乃知屈生獨醒幽咿&KR0805;楓如秋蛩我有如淮之酒盈一斗五¶
茄芳酷醇而厚入椀旋驚乕魄生開瓶已透穠香走酙滿長墳¶
滴乳花膏凝不滑流涎口君能扶病相過否試剪林&KR0188;笋蒲韭¶
為君　&KR0077;塊壘胷七發霍然此其首六&KR0048;&KR0134;汝一杯酒¶
<pb:KR4f0069_SBCK_009-39b>¶
茗齋詩五言律¶
　　　　　　　　　　　淮南彭孫貽羿仁著¶
　　&KR0333;後喜啇𨼆歸自白下¶
行&KR0229;烽烟後𨵿河雨雪間窮途嗟&KR0010;晚多難喜生還瘴海龍蛇¶
動柴門鳥雀閒飄零一相慰驚己改朱顔¶
　　二¶
秣陵西北望兵火㡬家残白髪髙堂暮青天行路難千金彈鋏¶
盡萬馬渡江寒故老知多少新亭洒淚㸔¶
　　馬氏菊尚未盡開見贈十餘枝¶
己過重陽候難忘探菊期贈来簮短髩折處惜繁枝無酒留陶¶
<pb:KR4f0069_SBCK_009-40a>¶
今多愁費椘詞花隂堪一闋絶倒馬東籬¶
　　城南劉叅政園亭蓉菊相映両㝷孫户侯不遇¶
両度来㝷菊無人一煑茶相携招𨼆士為問故侯家黄石空携¶
䇿青林自種花芙蓉觧留客向晚正如霞¶
　　徐大御六種菊滿齋頭訪之則主人徃禾水徘徊花下良¶
　　乆乃去¶
縂是㸔花客何須問主人柴門横屈戌藥徑鎻茵陳粉壁稀題¶
句苔堦自掃塵攅眉還一咲乞酒向西鄰¶
　　暮夜歸遂雨童子携燈送菊至則顧生方明所致也喜而¶
　　得句¶
<pb:KR4f0069_SBCK_009-40b>¶
張燈逢暮雨早己揷花歸送菊聞&KR0251;户持荷尚濕衣夜香生卧¶
榻寒燭𦔳清暉獨坐欣堪對孤吟任掩扉¶
　　東郭李史家有菊&KR0070;十本朱生曉所種両度㸔之惜俱遇¶
　　他客¶
李&KR0122;庭前菊言栽自客卿晚黄魁衆妙尺素少雙成徑&KR0376;髙人¶
過門惟野雀迎無煩相問訊溷俗乆逃名¶
　　程大定矦種菊仲林堂前主人逰京邸㦸門&KR0359;鎻不得一¶
　　觀菊亦不知有亡子開齋頭有數十木聞亦佳訪程大拉¶
　　&KR0026;之意盡而返不復詣徐¶
好花逢勝友况此素秋天其奈朱門鎻空瞻薊北烟二難驕合¶
<pb:KR4f0069_SBCK_009-41a>¶
并三雅命誰先興盡應𢌞駕懐人只楚賢¶
　　送西林鏡宗法師示寂三首¶
西歸留莫住無住本無生早己空諸相云何&KR0159;有情幻花&KR0278;鉢¶
雨哀&KR0394;海潮聲&KR0025;此西林下秋風不可行¶
　　二¶
大悲壇上月入定掃諸塵壊衲熏脩盡軍持乞食貧空留宗鏡¶
眼誰是影堂真公案勞相證三生未了因¶
　　三¶
蕭洒逃禪地幽栖物自親山禽行藥砌窗月&KR0333;松筠聞法諸天¶
集談空萬品新傳衣無上足&KR0002;箇厰頭人¶
<pb:KR4f0069_SBCK_009-41b>¶
　　訪三莫上人¶
放生曽結社㳺戯更譚空草訣追顛素聞踪共&KR0180;融小&KR0058;庭卉¶
外三昩洒樽中八禹瀾飜偈寕堪舉似公¶
　　重過馬氏㸔菊菊尚未放¶
去&KR0010;重陽客今秋又復来最憐霜降早尚未菊花開晚節留寒¶
月餘香上酒盃平生揺落意為爾獨遲囘¶
　　和南青和尚宿秦山樵公文室¶
乗興此登山雲中共掩𨵿鳴鐘落潮後入定古松間片月諸天¶
盡䋲床相對閒風傳衰梵至猶隔両峰彎¶
　　經始皇廟和南老¶
<pb:KR4f0069_SBCK_009-42a>¶
徐福洲前路當時此避秦脩蛇己中㫁白馬尚東廵古殿一以¶
閟岩花更不春三山有靈藥應起鮑車身¶
　　和南公㳺積善庵作昔湛然宻雲二老曽托跡庵中各&KR0070;¶
　　年¶
當年聞二老息影此枯柌昔日誅茆處依然苦竹叢飛花自無¶
着空海日冥濛問取西来意㝷源路不窮¶
　　㳺夏家庵千松長老以病不能見¶
禪踪何處覔山色日當牎為問諸仁者誰𠫵大法幢山猿助孤¶
嘯残月下高舂送目烟霄外青大鳥一雙¶
　　浮山工人十笏居¶
<pb:KR4f0069_SBCK_009-42b>¶
野衲貧何似誅茒僅盖頭鄰&KR0188;園菜甲鳥毳集棉裘院冷無人¶
過林空有鹿逰相㝷逢乞食欲去&KR0002;為留¶
　　自大湖堰山行入澉望湖上諸山因懐故友仲木¶
人事悲非昔風光减去年草肥連日雨春盡落花天惜逝懐良¶
友&KR0104;生羡列仙尚扶𩀱眼在携病㸔雲泉¶
　　二¶
野𣗳晴還合䡖隂暗復開萬山蔵井落大海出樓臺先哲高風¶
在窮交舊兩耒凄凉故人宅立馬更徘徊¶
　　三¶
両湖雲𣗳合何處不蒼&KR0252;白苧人烟冷青山野廟長沙𡍼逰郭¶
<pb:KR4f0069_SBCK_009-43a>¶
索塩井聚顛當夙昔琴樽地蕭條有緑楊¶
　　送宗弟達之還南譙二首¶
芳草河梁道萋萋一送君郷心秦海濶客路秣陵分白苧更春¶
服黄梅變夏雲臨岐重携手征鳥惜離羣¶
　　二¶
囘首南譙里當時我故郷英雄多佐命帯礪念先皇别路過¶
牛首離情恨㕍行還山語諸父列駟望輝光¶
　　韓信釣臺和商𨼆¶
信也垂竿日棲遲椘水端一朝雲雨合四海大風寒黄綺終逃¶
漢㽞侯自報韓功成嗟去晚千古歎才難¶
<pb:KR4f0069_SBCK_009-43b>¶
　　聞雁¶
徙𠋣空齋晚㣲霜度早鴻寒生高閣外愁&KR0376;一宵中江海摇羈¶
思𨵿山送朔風天涯有兄弟飄泊五湖東¶
　　禾人陳鏞能詩流寓海上舌畊餬口貧落不自得乞言扵¶
　　余無以慰之贈詩二首¶
之子不得志栖栖𨼆市南傭書恥班尉乞食咲陶潜遇我勞題¶
鳯何人觧脫&KR0406;泥𡍼應所賤涸轍故宜甘¶
　　二¶
貧士虚成詠窮居俗乆淹賣文長倒槖牋昜不垂簾食字三成¶
蠧躭吟一撚髯獨憐史雲甑㡬度㸑烟添¶
<pb:KR4f0069_SBCK_009-44a>¶
　　舟經青蓮寺¶
亭午&KR0300;荒寺梅根暫繫&KR0657;齋厨酒帘下行腳落花前客至無僧¶
問堂空少磬傳不知梵網外何處有青蓮¶
　　送黙庵圓明和尚入㙮三首¶
虞山一片乳飛下海雲端獨坐荷香裏&KR0251;門落葉寒禅心飛後¶
絮空觀定中瀾公案三生在何人識&KR0180;残¶
　　二¶
千偈瀾飜䖏春潮撲講臺傳衣留亦　得呵佛罵誰来詩句寒¶
山月禅燈石𪔂&KR0069;無聲無縫㙮今日為公開(圓公與無聲和尚/同創黙庵)¶
　　三¶
<pb:KR4f0069_SBCK_009-44b>¶
孤雲留不住與爾反真空古木遺容在青山法相中祖堂花自¶
落大海水長東一㸃黄梅雨何人舉似公¶
　　過黙庵懷孤雲圓明無聲三老¶
當時諸大士彈指已三生淥水紅衣涸蒼山白鳥横潮青非有¶
法花落夲無聲寂寂東明院孤標刹自成(孤公示寂東明)¶
　　二¶
一自圓公去玄言竟不聞東林講社散北秀幾宗分白骨空成¶
&KR0026;青山定屬君脩篁携手地惆悵望孤雲¶
(孤和尚將返東明余遇送别猶力疾携手後園指㸃圓/和建塔地未幾别去遂遷化)¶
　　三¶
<pb:KR4f0069_SBCK_009-45a>¶
問疾維摩室相携坐落花草香薰戒貝苔摺印袈裟竹院無留¶
偈松寮罷施茶闍&KR0058;何處問客到有啼鴉¶
　　輓節𨼆先生朱徴君¶
人物論𦒿舊云亡惜老成逃秦商四皓辭漢魯諸生知已樽中¶
酒他年身後名甘泉里中水&KR0025;此向誰清¶
　　二¶
夙昔多前軰于今覺汝賢狂歌接輿去罵座灌夫偏𨼆有辟纑¶
婦貧無&KR0018;郭田先朝高士𫝊遲爾定長編¶
　　三¶
屈指平生恨俱宜付酒巵逃禪非佞佛憤丗寓填詞誰為淵明¶
<pb:KR4f0069_SBCK_009-45b>¶
誄無慚有道碑城西鄭公圃䰟魄想栖遲¶
　　煑豆¶
煑豆朱明侯含桃薦&KR0397;前花飛隂電外莢綻浴蚕天嫰緑浮鐺¶
翠清香照椀妍青精雖駐色風味若為先¶
　　晚至法喜寺和百旃¶
溪橋延暝色人外獨閒憑藉草隨樵牧拈花禮聖僧風篁偏掃¶
塔漁火己傳燈此意君應識詩成&KR0009;剡藤¶
　　&KR0009;懷渭臣弟客葺城¶
相别梅花後相思梅雨前春衣應未改歸夣若為眠旅况消棋¶
局行嚢盡酒錢向平猶未了遮莫逺逰篇¶
<pb:KR4f0069_SBCK_009-46a>¶
　　&KR0009;嘲子玉¶
崔&KR0048;今老矣尚復自多情客路閒花㫁歸期别恨生二南公姥¶
傳三北婦姑評頼爾忘&KR0104;物悠悠身外名¶
　　聞駿孫将之錫山却&KR0009;¶
閭江　知舊縞帯誼應賢約過&KR0004;三月来㝷第二泉松風吹幘¶
墜野鹿向誰眠君至春申澗題詩其處邉¶
　　梅雨三首¶
梅雨淹時令衡茅生事㣲杜門宜病骨小婦改春衣卧起琴書¶
&KR0243;堦墀卉物肥筆床閒簡㸃移避燕巢泥¶
　　二¶
<pb:KR4f0069_SBCK_009-46b>¶
柴門常謝客何恠𣳚蓬蒿耕耨寛時両川原足土膏黄梅苔砌¶
墜紅杏粉墻髙簡勘幽居事&KR0026;魚首自搔¶
　　三¶
不出衡門乆&KR0834;霖厚徑苔朱&KR0160;迸榴蕚青盖坼荷胎積&KR0148;羣生¶
盛濃隂萬緑逥香篝添宿大晝永䧟罏&KR0069;¶
　　詠蓼庵白蓮&KR0004;開¶
問病維摩室蓬蒿二仲来還憐緑池上早己白蓮開繁露承珠¶
乳凉颷覆玉杯炎囂于此滌空色獨徘徊¶
　　七夕¶
斜漢中天𣳚西風大火流㣲凉逥海甸炎月報新秋烏鵲頻翻¶
<pb:KR4f0069_SBCK_009-47a>¶
𣗳星文一𠋣樓機頭有織婦應不羡牽牛¶
　　净土庵訪雪濤上人¶
高栁荒庵上㝷僧一繫船茅&KR1492;背流水禾&KR0112;出孤烟卧榻苔侵¶
𦞃禪心月滿天黄梅衣鉢在𨼆𩔰且随縁¶
　　白雲庵訪衲山長老¶
己到白雲外寕知在白雲林&KR0359;人不見松下獨逢君風定茶烟¶
聚天空鳥語聞岩花開未徧秋思正紛紛¶
　　匡庵五首呈南音和尚¶
　　　劉居士闢地作園栽植卉物南和尚偶過之居士方和¶
　　　土種菊和尚𥬇曰居士年半百乃不種蓮因而屹屹種¶
<pb:KR4f0069_SBCK_009-47b>¶
　　　菊乎居士矍然作礼即捨園為供和尚名之曰匡庵而¶
　　　貽系以詩¶
一滴黄梅雨飛耒徧海隅入空諸相盡懸照五燈孤說偈聴龍¶
&KR0017;開林施賈胡白槌勞問訊曽轉法輪無¶
　　二¶
袈裟半摺地乞取作茅庵掃葉閒書句拈花小放叅禽魚知法¶
喜屠僧得阿𠲒般若随方在空生乆不談¶
　　三¶
雞足山中意咸歸大縂持王珣方捨宅龎藴欲捐貲赤縣開東¶
印恒星指上規誰知方丈室攝受五湏彌¶
<pb:KR4f0069_SBCK_009-48a>¶
　　四¶
劉生起屠釣中&KR0010;學逃禅為問東籬菊何如白社蓮聲聞墜林¶
果提唱和漁船莫謂門庭峻相通一指前¶
　　五¶
維摩老居士貧病只長齋終日親禅榻無心靸草鞵攅眉辭酒¶
戒綺語闘詩牌何日&KR0025;公懴寒&KR0069;石𪔂埋¶
　　新秋出北郭訪南音和尚和尚為設𤓰果飯&KR0188;并和匡庵¶
　　五詩見&KR0009;倒押元韻韻續連珠呈印南老¶
逃名来海曲行跡乆塵埋隂蘚生蝸角寒沙出鱟牌無心拈白¶
棒随意歇青鞵煨芋山中客&KR0025;公又乞齋¶
　　二¶
<pb:KR4f0069_SBCK_009-48b>¶
齋餘仍散歩䇿杖竹林前為問石頭石來乗船子船新秋生岸¶
葦殘暑褪池蓮相向渾忘語天龍一指禪¶
　　三¶
禪房下松䑕争飯向沙彌莫理三生案何煩百丈規誅茅欣有¶
托買𨼆咲無資且汲寒泉飲銅缾手自持¶
　　四¶
持取機鋒捷争先似手談拈来花一咲印取月孤含潮至随哀¶
梵樵歸及晚叅鄰家誰設供拈話問燒庵¶
　　五¶
庵際何𫠦有開門七事無沉𤓰飱凍玉採澗飯雕胡白社人同¶
<pb:KR4f0069_SBCK_009-49a>¶
&KR3119;寒山興不孤唱詶忘主客斜日下城隅¶
　　嚴先生祠和甬東陸敬身韻¶
士固不可屈披裘大澤間真人興白水故友自青山垂釣元無¶
意危亭尚共攀嚴陵一片石千載獨成閒¶
　　魯連臺和一靈上人¶
卓犖齊髙士曽傳此地来危城孤自峙岱色為君開蹈海今誰¶
徃清風只有䑓紛紛曵&KR0322;客彈鋏一何哀¶
　　朱貟臣墓用周林於韻¶
披榛㝷古碣髙冡蔽藤蘿彼婦可出走&KR0018;薪行且歌㣲時故人¶
薄歸日錦衣過我自安長賤樵風老澗阿¶
<pb:KR4f0069_SBCK_009-49b>¶
　　&KR0004;春&KR0152;仲妹八首¶
與汝三從宦新安共泛舟秦淮甓社月南浦石城秋官舍兮梨¶
&KR0037;家山隔斗牛只今成短髩腸㫁少年逰¶
(妹氏與貽同侍先大人于新安齋舍秦郵水曹豫章府/署)¶
　　二¶
白髪髙堂病寕親若箇賢飄零家國淚存殁&KR0333;離年同氣惟兄¶
老齊眉較汝全西州門外路&KR0025;此竟澘然¶
　　三¶
當年&KR0004;送子千里秣陵逰&KR0075;澦随歸旐棲遲一𠋣樓門風留獬¶
豸家法在鳲鳩盡瘁成多病懐君涕泗流¶
<pb:KR4f0069_SBCK_009-50a>¶
(妹氏偕子于随侍白岳先侍御于留都旋奉䘮歸朱/侍御與先大父先後在臺/妹氏有七子)¶
　　四¶
秦溪烽火至同上辟兵船八口孤舟共雙親両地懸魂驚丙舍¶
雨淚盡瘴江天英爽知難㓕泉䑓省覲先¶
　　五¶
章江西去日及爾送河梁此别兼生死臨岐重慨慷母遺誰潁¶
叔物化竟彭殤未忍傷親意吞聲咽&KR0070;行¶
(先太僕西行兄弟諸妹俱送先太僕語眙及妹曰此行/必殉國若善事若母汝兄既病弟茂學未成三妹未有)¶
(子幼妹未有家皆吾𫠦&KR0359;念惟貽稍能自主妹多子而/克家無遺吾憂者惟汝二人而已幻妹雖己成立有子)¶
(弟茂未㛰而殀三妹有子而亡妹復云亡何以慰老母/乎)¶
<pb:KR4f0069_SBCK_009-50b>¶
　　六¶
絲筦名園地髙樓憶逺人曲池花覆砌小苑徑藏春亂後成荒¶
草愁多念采薪年年燒藥𪔂空問㡬君臣¶
　　七¶
夙昔聞詩礼&KR0052;營早克家條桑𧖟月雨課績木綿花積水衣三¶
澣㣲光髻半髽憑棺何限恨有盡&KR0229;無涯¶
　　八¶
婚嫁縁&KR0004;了名山𨼆共偕封胡羣&KR0025;貴虀臼外孫佳彤管誰相¶
誄黄腸慟此埋床頭啼㓜女手澤在遺&KR0107;¶
　　李桑橋邨行¶
<pb:KR4f0069_SBCK_009-51a>¶
出郊聊騁望尚得及春逰桑柘連𧖟月風光報麥秋野花當客¶
咲新漲帯氷流五畆容棲遁移家南磵頭¶
　　和賁湖徐次庵適圍秋興詩四首¶
　　　余聞次庵栽菊數百夲多異種每思刺船賁湖提壺就¶
　　　花下逡巡未果也山僧傳箋至得次庵秋興詩諸家和¶
　　　者不一人欣然操茟亦得四首秋以爲期當拏舴艋問¶
　　　黄花則此詩先之矣¶
賁湖秋一片盡入𨼆人家霜後惟栽菊籬邉早著花狂歌来鳯¶
鳥野處各龍蛇理&KR0333;都無問蕭條&KR0009;物華¶
　　二¶
<pb:KR4f0069_SBCK_009-51b>¶
黄花元自好何必問重陽候客常擕榼侵晨屢濕裳風霜存傲¶
質人物媚秋光與爾同三&KR0563;相扶晚莭長¶
　　三¶
園林無不適况此晚秋天萬物俱揺落孤芳祗獨妍幽人思命¶
駕騷客笑傳箋為報山翁道花時約刺船¶
　　四¶
余家在城市無地闢踈籬羡子長林卧懐君把菊枝風騷人獨¶
秀雨雪夣相思何日同元亮傾壺共賦詩¶
　　謁陳少陽祠二首和王阮亭司李¶
一死誠何恨千秋愧建炎丹陽拜遺廟白日映虚檐自削中興¶
<pb:KR4f0069_SBCK_009-52a>¶
佐空攀五&KR0038;髯君玉重時相無復憶垂簾¶
(張&KR0022;昌奉元祐太后垂簾以太后詔迎髙宗至東都)¶
　　二¶
二相何遷次從容在少陽誰令太學錄重上叩閽章朔漠悲淵¶
聖當時恨靖康流離李綱竄花鳥自錢唐¶
　　㝷海嶽庵拜&KR0171;米二公像和阮亭司李韻¶
風流两髙士照耀此江山海嶽猶生動烟雲識舊顔金鑾狂客¶
侍瘴嶺逐臣還到處成佳話流芳水墨間¶
　　漂母祠和韻¶
年少淮隂市王孫不可留昔人懐一飯明月到今愁入海安期¶
<pb:KR4f0069_SBCK_009-52b>¶
去㝷仙帝佐逰凄凉萬家冡荒艸自春秋¶
　　次韻訪昭明讀書䑓¶
荒䑓逰鳥跡蕭寺栢森森帝子今何在清風滿竹林金焦相向¶
出湖海隔江隂文選空陳迹雲山若處㝷¶
　　别焦山次韻¶
髙風焦䖏士千載一知音欲去難為别青山識此心懐人大江¶
水招𨼆古祇林寂寂南泠下云誰觧濯纓¶
　　露筋祠次韻¶
白鳥清流上人傳烈女祠菰蒲夾洲渚江海㫁天垂屈戍交䟽¶
殿幸夷結桂旗蘋香動雷雨山&KR0017;怳然疑¶
<pb:KR4f0069_SBCK_009-53a>¶
　　雨後㝷玄墓次韻¶
披榛㝷鄧尉不為探梅来䇿杖穿幽徑芒鞵破石苔千山杳人¶
跡萬𣗳為君開興盡銜泥返歸途首重囬¶
　　憶玅髙臺次韻¶
遥思登眺處長嘯海門開人物空千載江山此一杯青旻混南¶
北倒景入樓臺清夣松風外披&KR0109;想快哉¶
　　蒋脩撰述天台之逰賦贈次韻(以上八首俱和歷下王司/李阮亭)¶
金庭木天客採藥謝朝榮指㸃揮𤣥麈飄然想赤城雲霞石梁¶
㫁詩句翰林清萬&KR0010;藤堪把相㝷拾得行¶
　　三月晦日潘侯道旃董生啇𨼆至遇雨共賦三月正當三¶
<pb:KR4f0069_SBCK_009-53b>¶
　　　十日二首¶
閒居潘尉至董子共窺園坐惜殘春去惟餘此日存堦前蓂盡¶
落欄外藥頻翻細雨流光濕鶯啼何處村¶
　　二¶
南國殘春杪東風月晦餘花飛驚小盡氣變悟盈虚雨拔成篁¶
笋池喧嘯子魚韶華且教住山客苦吟&KR0004;¶
<pb:KR4f0069_SBCK_009-54a>¶
<pb:KR4f0069_SBCK_009-55a>¶
茗齋詩五言排律¶
　　　　　　　　　　　　　淮南彭孫貽羿仁著¶
　　上乗庵重新先昭毅公遺像同諸父羣從子姪恭謁得二¶
　　　十六韻¶
净業皈諸祖名藍有宿因直叅無上士已悟𠕅来人佐命韓彭¶
舊　前皇豐沛鄰丗&KR0564;留乕蜼遺像盡麒麟驄馬承先烈金魚¶
歩後塵同班推将相多難𩔰忠貞正氣河山改宫墻爼豆湮毘¶
尼失弘䕶賢刼入波旬軒冕蟲絲集旌幢䑕迹馴朱扉移石笋¶
枯木損龍鱗&KR0294;大隂行出神巫夜降頻精靈長不冺廟貌一朝¶
新白水誰興漢青山昔避秦椒&KR0308;奠里老蕙帶愧朝紳城關悲¶
<pb:KR4f0069_SBCK_009-55b>¶
揺落風霜識苦辛生天共靈運捨宅表王珣食&KR0079;寕湏戒攅眉¶
更着巾詎煩㝷月上且為證　親破竈殊非幻優婆未是貧禨¶
祥驅外道宻諦礼能仁半語傳宗眼三乗答報身庭留武侯柏¶
樵禁買臣薪大海環東印中台切北辰丹青生靣動緇素禱祠¶
均驃&KR0016;元名重將軍夲列真清門子孫在嗚咽採溪蘋¶
　　禾中真如㙮落成曹方伯秋岳紀事三十韻得一東諸家¶
　　畢和偶閲衆作亦得一篇¶
塵刹諸天逈恒沙萬&KR0038;同此中元净土到䖏駐㳺騘水抱香城¶
界邨圍灌木叢削成干氣象指顧逼亥穹河漢低簷際烽烟出¶
地中望廻三極北壮&KR0026;五湖東代閲乗除盡機随浩刼終沉&KR0069;¶
<pb:KR4f0069_SBCK_009-56a>¶
吹一炬瓦礫𩔰真空法苑惟鳴馬祗林或射熊般倕鳩巧力匠¶
石萃磨礲不日開榛莽憑虚鑿混蒙隂陽雷雨會丁甲&KR0017;神通¶
貧女&KR0300;懐釧蠻王致産銅冩材巴蜀罄&KR0075;甓洛川融蟻附争㐮¶
築翬飛立奏功垣規占斗正土徳旺年豐阿育嗟殊麗浮提竭¶
衆工額䲭縈吻下樓雉帯墉崇就李迷平椘扶桑送早紅窗揺¶
卷蛇電楯𠋣徙鵬風&KR0541;絶疑無両髙盤壓大雄攀躋熒逺目曠¶
覧豁&KR0104;裏漠漠凌羣有飄飄想八公黄輿員自轉赤縣眇難窮¶
周髀移新晷朝鮮沒舊宫覊人心歴亂殘照日矇矓度磧胡僧¶
杳函&KR0052;漢道𨺚九州渾聚沬雙髩己孤蓬身丗歸浮梗乾坤入¶
㫁鴻慿闌俯超忽千里欝䓤葱¶
<pb:KR4f0069_SBCK_009-56b>¶
　　野燒十韻¶
荒原　栗烈暝色尚霏霏大陸長風疾中宵衆鳥飛陽光逥肅¶
殺朔氣避炎威狼望疑烽至冬雷識電非&KR0069;疑吹律起寒似禁¶
烟歸萬木生隂燧羣星黯太㣲夜明開暗谷餘熖歛朝暉暖坼¶
龍蛇蟄氷融墳&KR0283;肥草根枯䑕穴屋角燎牛衣咲煞空山客無¶
燈對掩扉¶
　　毛槐眉明府罷官将還竟陵賦詩十二韻送别兼以為夀¶
自昔神仙令抽簮雅自宜誰堪腰下組昜取澗頭芝滄海塵&KR0004;¶
起乾坤墜可疑罷官當不悔彈事實相知搔蝨山公絶求羊二¶
仲私田園彭澤菊歸思習家池投劾身將𨼆&KR0104;時&KR4018;漸絲丹砂¶
<pb:KR4f0069_SBCK_009-57a>¶
懐句漏香草握江蘺&KR0199;徳含羣有弘文夀両儀伴琴惟鶴在脱¶
舄只鳬隨關尹留&KR0389;老匡人厄孔尼且憑千日酒為盡手中巵¶
　　謁陳山龍神祠四十四韻次胡宣子先軰¶
滬瀆東南滙泥𡍼&KR0367;卧龍當年啓神母産物𩔰靈蹤隂雨連中¶
夕奔雷聚此峰丘陵合牝牡潮汐避崩衝入隧飛泉出孤盤一¶
徑封穴通珠曲曲雲潤雪茸茸象設圖幽恠祈雩捄祲凶䟽楹¶
𧇊暗岫絢繪耀高舂萬里来航客千金萃版傭落成紛史祝恒¶
舞極形容星斗旂鈴濕山河袞角縫黿鼉交楯陛鱗甲衛杉松¶
蛋户通畨市魚蠻職上供大荒窮髪眩黒道戒心忪鯨吐矑顛¶
月川鳴石竅鐘吹嘘坤軸動跳蕩日輪壅㫁&KR0085;方輿立歸墟百¶
<pb:KR4f0069_SBCK_009-57b>¶
谷從江妃委瓊珮渚&KR0017;　芙蓉壮&KR0026;魁華夏髙寒照欵冬蜃宫¶
長漠漠水族自憧憧空外旌幢過壺中沆瀣濃寕愁江刹險豈¶
限弱流重天目𩀱垂乳巫門對鑿墉文身皆致貝度索亦朝賨¶
元&KR0148;苞如&KR0112;三光液耳溶蟻旋周髀疾&KR0069;積&KR0024;媧慵已噏談天¶
口虚羅列𪧐胷徃時頻陟眺無際劃横縦𦘕玅驚曹不碑題想¶
蔡雍先河&KR0004;秩祀禱旱已禋宗燒燕求&KR0063;幻蔵漦櫝未恭胡&KR0971;¶
墜&KR0853;侍吟嘯夾笙鏞盤爼礁登案窪樽斗挹醲𤣥黄消𢧐伐蒼¶
璧紀&KR0564;庸白馬迴鍧激轟車駕湧洶近聞波告儆到䖏堠傳&KR0463;¶
滄海君誰識田横客乍逢食虷徒汗漫弋雁祗喁&KR1523;清淺揚塵¶
壒沉沙露鏃鋒野花紅躑躅磵&KR0521;緑蹱躘漁父羶薌薦村姑肅¶
<pb:KR4f0069_SBCK_009-58a>¶
拜顒氷童顔窈窕玉女髻䰒鬆起蟄司羣有飛潜叶九農茅盈¶
與相約蠟&KR0282;共携笻¶
　　聴潮十二韻¶
髙閣生秋思天風送泬寥未湏臨溟渤己覺御飄颻聲疾兼雷¶
雨窗虚若動揺空城騰萬&KR0016;孤夣破連宵晦朔𨵿衰王隂晴信¶
暮朝幽人澄洗耳壮士激吹簫茶沸名僧院波喧越女橈伏龍¶
吟自得山&KR0017;嘯相招仙梵流真境清音隔市囂楓寒烏外月河¶
沒鵲中橋元&KR0148;收羣&KR0284;神州盪沃焦𠋣闌坐超忽振䄂欲凌歊¶
　　緑蝴蝶十六韻禁用緑蝴蝶字¶
　　　侍兒撲得蝴蝶大扵小燕碧翅黒章穠纎妍麗欲倩子¶
<pb:KR4f0069_SBCK_009-58b>¶
　　　㳺𦘕之而己入禾不得冩生留影因復放之花間賦長¶
　　　律一百六十字邀好事者同詠焉¶
何處翩翾至𩀱蛾黛掃成栁條時𨼆見麥隴未兮明𣗳淺藏㣲¶
動隂濃戯不驚舞苔惟過影宿葉悄無聲香陣迷油壁宫羅撲¶
翠屏掛&KR0107;么鳯妬掠髩鈿蟬横粉退流蒼　雪&KR0161;鉤顫縹英曉¶
侵鸚羽瘴暝帯鴨頭晴陌上桑偷眼樽中蟻有情沾衣黄裏怨¶
比玉小家名琴綺窺三㺯窗紗夣五更蕉天風上下荷盖䄂䡖¶
盈芳草關心&KR0333;春山㸃鬛瑩仙随飛蕚降樓近墜珠䡖栩栩池¶
塘照娟娟竹篠縈蘸将天水碧榻夲彷元嬰¶
　　九日齋居¶
<pb:KR4f0069_SBCK_009-59a>¶
無復登髙興空齋卧病夫新霜鳴衆篠飛葉下庭梧雲物清秋¶
逈𨵿山旅雁孤桂花寒不墜籬菊晚相扶朋舊悲摇落川原罷¶
𢧐圖白雲流素渚逺𣗳極平蕪天地慿樓濶星河拂曙無側身¶
𩀱&KR0282;小入眼二毛枯同&KR0148;憂多難窮居酒一沽老親殊未徤強¶
為挿茱茰¶
　　元夕卧病豐溪作¶
元夕覊棲度豐溪暮色凝㣲霜梅未𤼵啓户月&KR0004;升野燒田𧖟¶
火虚堂藻井氷愁多病兒女地僻簡賔朋藥裏妨髙枕舟移礙¶
觧凌人烟寒聚落星斗覆溝塍不𥧌驚頻起前軒坐𠕅凭老親¶
知徤否歸思浩難勝林&KR0284;喧絲竹雲&KR0160;蔚綵繒身名諳寂寞丗¶
<pb:KR4f0069_SBCK_009-59b>¶
態羡飛騰圭竇懸金鏡天街耿玉䋲遥憐故園夜羅綺照春燈¶
　　送陸子芳移居十韻¶
移居仍委巷求友得喬林婦喜過蚕月鄰教借桞隂鹿車家具¶
少牛屋草堂侵卉物還携種柴門不費㝷賢豪多客次行李只¶
書琴雞犬随丹去雲烟賣藥&KR0359;樽開傾百斛方秘惜千金𫠦遇¶
皆青眼何人更素心時危宜避丗地僻樂知音他日從君𨼆名¶
山訪向禽¶
　　送汪洋子還乕林¶
白嶽来真&KR0148;西湖老客卿蟠胷千古在入座四筵驚服散神長¶
朗燒丹竈巳成狎鷗㸔石虎㫁髪𨼆蠻荆羽盖車填巷朱顔婦¶
<pb:KR4f0069_SBCK_009-60a>¶
<pb:KR4f0069_SBCK_009-61a>¶
方論赦吉&KR0224;幸無牽従此&KR0115;鴻逝猶聞唳鶴還餘生尉朋&KR0199;與¶
爾共逃禪¶
　　　陸子麗京¶
圻也富文藻孤高忠義門弟兄真二陸愛客勝平原早棄諸生¶
去天年老母存逃名𨼆醫藥列肆溷雞豚時禁方多諱于今詎¶
立言謗書司馬繫&KR0017;史董孤尊一網斯人盡竒才寡見援聲華¶
傾獄史流涕飯王孫𤼵塜儒冠賤鉗徒烈士髠生全當莫悔讀¶
易又何論¶
　　　查生伊璜¶
查生乃狂士潦倒得天真書𦘕兼飛動文情雜笑顰弔竒長玩¶
<pb:KR4f0069_SBCK_009-61b>¶
丗㺯筆竟如神浪跡多違俗㣲名易殺身蔡邕盧續漢&KR0045;子未¶
逢新幸脫彌空網重簮折角巾詼諧随朔晢粉墨&KR0009;伶倫紅䄂¶
妖&KR0078;集清商𧰟曲陳還虞盗綃客必有墜樓人好買扁舟去桃¶
源逐𨼆淪¶
　　上己送信弦弟入呉門時将北行¶
二月辛夷盡三呉上己行長亭一分手今夜若為情風雨添離¶
思鶯花媚去旌春流伍胥廟芳𣗳闔閭城君自忘㳺子人多重¶
客卿金樽偏滿座玉局每連枰鄧尉山英晚貞嬢墓草生淒其¶
違出處能不念浮名北極尊樞輔南方罷甲兵天涯此相送鴻¶
雁共宵征¶
<pb:KR4f0069_SBCK_009-62a>¶
　　賦黄鸚武二十韻¶
(康𤋮二年十月&KR0916;鞏搃兵栢永馥奏文縣守備潘雲龍/呈觧黄鸚武範金十両作架進呈乞宣付史館以光簡)¶
(册詔切責之因賦二十韻)¶
兵&KR0148;金天&KR0367;人皇鳥紀㸔靈禽登隴首正色合坤垣羽映山龍¶
袞毛分仗馬鑾御園鶯囀歇太液鵠裳寒入貢占西旅来儀發¶
上蘭輝光天子龯　動侍臣冠軒后方巢閣虞堦自舞干鞠衣¶
禖燕喜抱珥日烏歡異物元非貴珍竒不畜難求芻開禁院縦¶
翮觧雕欄永錮憐宫女能言受諫官好音綏瘴海佞古前朝端¶
獻賦衡洲老中興武夣殘蠻方平狄道銅掌憶長安五鳯　為¶
&KR0197;三青笑作壇何須示鰲掖莫復赦雞竿銀鏤虚鎸架朱籠罷¶
<pb:KR4f0069_SBCK_009-62b>¶
整翰陳倉芳𣗳滿隗帝霸圗䦨𪔂耳無鳴雉經筵問直鸞清時¶
薄躭翫君　賤般般¶
　　家宜人以栴檀作大悲相供之旅庵庵僧古峰創殿覆¶
　　之四月四日落成喜賦五十韻¶
栴檀呈瑞像水月示優曇願力超塵刹神功速乆淹母陀標指¶
現般巧匠心諳斤運成風疾香拈玅海馣聖容哀丗苦竒梓斵¶
輪甘端麗嗟希有思維廢𫠦探人非同賛歎見者即槃譚夙命¶
皈慈氏来因植善男&KR0004;登歡喜地長礼大悲龕龍女司瓶鉢天¶
王衛鎧䤴龜趺㫁鰲缺獅吼石鯨喑水鬼癭黿頸山精鋭燕頷¶
真丹開印度貝葉冩阿含壮&KR0026;㸔生動聲聞罷小叅潮音流浩¶
<pb:KR4f0069_SBCK_009-63a>¶
浩仙宇仰沈沈張&KR0456;承馴鴿飛翬刻闘鵪遷鶯歌睍睆賀鳦嗉¶
呢喃凄梵凌真際圓光冐盖函浮提鉄圍北&KR0024;䖏洛伽南行腳¶
方&KR0129;凑加持宻語諵兼資群品利普祝四恩覃吉曜占㣲宿傾城¶
萃草庵軿輜聚油壁銀轡秣停&KR0406;騶馭填苔徑䄡帷䕃石柟祝¶
融交夏令勺藥殿春婪紫竹篁新茁青楊拂更毵繡幢裁蜀纈¶
戒貝施呉蚕毳致蠻荒罽釵鎔寠婦簮伊蒲陳净飯米汁懴餘¶
酣鮭菜争雕爼形塩互餙甝化宫疑吐蜃寳相幻鏤蚶既愧浮¶
生拙深懷未法慚溪漁避贏政城鶴下蘇躭凶剥逢多難踈狂¶
耐不堪竭来空泡影貧後破慳貪何&KR0079;捐無累周妻&KR0397;似憨葛¶
巾偏墊角短摺半襤&KR3787;尊足垂垂老顛毛種種鬖筆端徒狡獪¶
<pb:KR4f0069_SBCK_009-63b>¶
卧脅漫荒湛皂㡌憐頭責文楸禁手談&KR0180;殘煨共食藥上摘盈¶
籃熖續心燈燼情空慧劍鐔詎煩繙譯奘寕訪守雌聃一滴宗¶
獠沠三峯秀佛柑普門雲𨼆見自在鏡虗涵&KR0018;荷㝷猊象扶撑¶
頼杞楠此中多正眼方丈忽精藍法乳融蒸雨禅心冷照潭威¶
光攝沙界諸障散晴嵐己了諮叅事母煩五十三¶
<pb:KR4f0069_SBCK_009-64a>¶
<pb:KR4f0069_SBCK_009-65a>¶
茗齋詩六言律¶
　　　　　　　　　　　　　淮南彭孫&KR0455;羿仁著¶
　　&KR0004;夏閒居¶
謝客經年閉門幽居靜若山村&KR0517;花剛逢山雨煑豆聊當晚飱¶
隂隂紥山𧖟月䖏䖏泥滑禽言日長縂無塵事何必避秦桃源¶
　　二¶
從子圍棋賭墅山童煑茗添香老子興復不淺猗蘭勿采何傷¶
長嘯深懐阮籍觧&KR0104;頼有杜康酒錢莫愁索&KR0018;且教典&KR0077;鷫鸘¶
　　飲呉興新茶作¶
雨後庭前新緑雨前廟後新茶石𪔂竹爐三沸茟床書卷五車¶
<pb:KR4f0069_SBCK_009-65b>¶
閒譜花師鹿韭興揺草聖龍蛇便道是人清課不用苕霅浮家¶
<pb:KR4f0069_SBCK_009-66a>¶
茗齋詩六言排律¶
　　　　　　　　　　　　淮南彭孫貽羿仁著¶
　　己亥除夕言懐二十四韻¶
管葛山邨𨼆者十載行歌田野五君不識延之一瓢自&KR0025;囬也¶
行藏詎訊&KR0433;龜卧起時親杯斚爾生大兒小兒景升伯雅仲雅¶
夢中謁帝金門憶昔驅車白下方&KR0104;彈鋏歌魚&KR0853;忽&KR0300;鞭飲馬¶
自兹㫁髪荆蠻強半逃禪般若季心髠鉗為奴豫譲吞炭以啞¶
丗無聶政&KR0159;卿亦鮮田彊古冶何處赤松與逰期我白蓮結社¶
逢人乞食歌呼終&KR0010;借書鈔冩炎荒杜宇西南朔漠氊裘中夏¶
側身謂地盖卑左袵知天不假捕魚乆矣避秦繫組將無&KR0152;賈¶
<pb:KR4f0069_SBCK_009-66b>¶
邇来理亂靡聞萬事逡巡&KR0147;且突梯滑稽取容放誕風流潇洒¶
散木詎安櫟樗不材寕羡梧檟中年哀樂𨵿情老淚䦨干盈把¶
蹈海尚慚魯連結𨼆欲㝷周捨&KR0564;名一咲土苴恩怨等諸飄瓦¶
青髩漸睹&KR0160;顛朱顔豈長渥赭倦時&KR0367;仰黒甜興至遨嬉白打¶
苦縣尚貴知希郢人宜其和寡空齋排悶長吟頻剪南窗燭炧¶
<pb:KR4f0069_SBCK_009-67a>¶
茗齋詩五言絶句¶
　　　　　　　　　　　　　淮南彭孫貽羿仁著¶
　　人日月下口占¶
人日無人至歸采自掩關相㸔只明月伴我小庭閒¶
　　采蓮曲五首¶
㺯槳急随流微風擺荷葉莫採紅蓮花蓮花紅勝妾¶
　　二¶
貪㸔鴛央飛&KR0025;教水濕衣𠲒嬌㺯蓮的奪得並頭歸¶
　　三¶
相思隔江浦采藕過横塘折荷絲不㫁相送莫相忘¶
<pb:KR4f0069_SBCK_009-67b>¶
　　四¶
落日溪水明迢迢隔溪女衆中獨低頭折花頻手語¶
　　五¶
送&KR0172;長江頭江流滑于乳種藕得蓮房今年已懐子¶
　　江南可採蓮五絶句各以一句爲題¶
　　　魚戯蓮葉間¶
采蓮驚逰魚葉動花零&KR0333;棹入花中央萍開魚不見¶
　　　魚戯蓮葉東¶
日出渌波㡳荷花影許長逰魚㺯朝旭吹沬濺紅粧¶
　　　魚戯蓮葉西¶
<pb:KR4f0069_SBCK_009-68a>¶
&KR0379;送夕陽流隔花新月上疑見垂鈎人觸波生碧浪¶
　　　魚戯蓮葉南¶
花正日卓午荷盖車輪開羣魚聚池&KR0405;為有薰風来¶
　　　魚戯蓮葉北¶
噞喁曲池隂背日花未放飜盆夏雨来荷開盡南向¶
　　聴吼堂長老夜講般若¶
天高羣水落寒至老梅開般若無文字何人上講臺¶
　　二¶
山堂夜寥寥人散歇鳴磬風聲海潮聲大士講經竟¶
　　三¶
<pb:KR4f0069_SBCK_009-68b>¶
山僧談般若妙義自瀾翻寕知第一義諸佛本無言¶
　　四¶
空中了無色何物可名心不用談空舌聲聞亦行&KR0359;¶
　　五¶
天花落不書積滿貝多林可惜談經處多從舌上聴¶
　　六¶
五藴自然空受想亦如是還聞花香無吾無𨼆乎爾¶
　　七¶
運水及擔柴無處非般若如是我聞時丗尊殊不也¶
　　過劉居士庵㝷本来上人不遇¶
<pb:KR4f0069_SBCK_009-69a>¶
繞屋百枝梅當&KR0551;數拳石㝷僧不相逢寒城還乞食¶
　　苦旱五首¶
桔橰日哀鳴地渇河底見暴巫夜未歸公衙自髙醼¶
　　二¶
&KR0672;田又髙田盡作十字裂可憐公堂上鞭撻日流血¶
　　三¶
禱雨㫁屠宰屠沽咸掃迹夜聞索猪肝口腹累安邑¶
　　四¶
田野盡成赭無處訴凶荒額輸且莫登况復加徴糧¶
　　五¶
<pb:KR4f0069_SBCK_009-69b>¶
禾焦乆㫁菽賣婦還逋租昨聞軍書下預徴今年租¶
　　題崇福庵惠生僧院壁¶
&KR0191;青徧郊原&KR0147;為春光住山僧咲相逢你且喫茶去¶
　　二¶
石𪔂𤼵茶香齋厨笋&KR0004;熟明朝山雨来减&KR0077;半林緑¶
　　三¶
今&KR0010;春光好桃花撩亂開去年避雨處屐齒在蒼苔¶
　　四¶
㡬度過僧院山&KR0551;未有詩當軒忽相憶&KR0551;外有辛夷¶
　　乞菊口&KR0197;¶
<pb:KR4f0069_SBCK_009-70a>¶
乞菊種東籬鄰家借秋色&KR0077;咲貧淵明叩門惟乞食¶
　　二¶
去&KR0010;㝷黄菊青天處處霜晚英頻乞取無價買秋光¶
　　三¶
多謝東鄰老呼童送菊苗今年秋色好探菊不須招¶
　　偶聞¶
侵曉開簾出楊花㸃粥縻東風吹不住乞食坐彈&KR0093;¶
　　二¶
小閣凭闌望春風呌&KR0083;鳶杏花寒食雨冷落賣𩛿天¶
　　雨後扶菊¶
<pb:KR4f0069_SBCK_009-70b>¶
連夕多風雨披簑䕶菊&KR0327;添泥重揷竹剪盡碧干霄¶
　　午睡¶
緑隂轉庭柯午眠猶未覺更無山禽啼殘夣㫁剥啄¶
　　&KR0025;徐元上乞硤石山泥¶
雙峰君到後山色為君開朱土春来&KR0243;畚泥帯雨囬¶
　　二¶
種蘭栽綺石膏潤緑苗肥乞取東山土和雲斸紫㣲¶
　　&KR0004;月¶
小婦晚粧殘洗黛重掠髪今朝𦘕眉長貪㸔&KR0004;生月¶
　　二¶
<pb:KR4f0069_SBCK_009-71a>¶
連日無梳洗雲翹&KR0180;上簮鈎簾忽見月始記是&KR0004;三¶
　　八哥¶
侵曉披頭出臨牎教八哥唐詩吟未㑹一句只彌陀¶
　　四月八日¶
苦竹湘妃笋黄金嫰&KR0002;&KR0107;今朝剛浴佛小婦亦清齋¶
　　二¶
隂隂&KR0345;月雨如沐亦如酥繡佛花前供還堪浴也無¶
　　三¶
佛相本来空墜地湼槃竟乆持貝多言不垢亦不浄¶
　　四¶
<pb:KR4f0069_SBCK_009-71b>¶
無佛處&KR0091;尊清凈亦具足茅簷承雨花温泉聊自浴¶
　　杏子¶
杏實甘于酪丹&KR0308;濺齒寒林風吹果墜早已鳥&KR0742;殘¶
　　小齋雜詠¶
五月黄梅候家家望挿青空齋無雨過愁&KR0376;閉柴扃¶
　　二¶
乳燕空梁上&KR1335;蟲拂栁梢琴書時㸃涴未忍遂移巢¶
　　五日雜言¶
五月逢重五堂前共舉觴無端小兒女争索五絲囊¶
　　二¶
<pb:KR4f0069_SBCK_009-72a>¶
少婦縫雞嗉金雲蹙絳紗斜簮珠絡索倒挿石榴花¶
　　三¶
黄梅一夕雨昌蒲如許長遥想披簑婦秧針艾乕傍¶
　　四¶
黄絹光于楮辰砂瑩若珠共㝷馬道士丹茟玅靈符¶
　　五¶
競渡年年社官河涸似溝拏船府符急何處闘龍舟¶
　　秋日同雪濤上人泛舟入禾水¶
八尺釣魚艇拖篷棹北風一肩秋色裏瓢笠與僧同¶
　　二¶
<pb:KR4f0069_SBCK_009-72b>¶
小艇䡖于葉行囊上瘦藤載花船尾窄只有附舟僧¶
　　走甪里㸔闘蟋蟀¶
何處生秋興莎雞滿石林雄心&KR0147;一决莫復更悲吟¶
　　聞木樨香作¶
散步下空堦秋聲&KR0004;滿𣗳但聞木樨香不識花開處¶
　　立夏摘並蒂玉蝶梅子¶
落花猶並翅抱子自同心無限留春意𠲒酸助苦吟¶
　　二¶
孿生酸措大同産合&KR0172;叢花前荘叟夣吹醒楝花風¶
　　題𦘕蘭¶
<pb:KR4f0069_SBCK_009-73a>¶
衆芳各自媚惟蘭傲幽獨與丗誰相知竒石與古木¶
　　題𦘕九莭蘭¶
國香𨼆空山長與世芬絶不伍草莽中誰人識髙莭¶
　　題𦘕幽蘭竹木磐石流水¶
幽蘭在空谷托根竹木林髙山與流水何患無知音¶
　　題𦘕漁父¶
釣得篛䈎魚持歸木蘭槳大雪滿千山空江絶来徃¶
<pb:KR4f0069_SBCK_009-73b>¶
<pb:KR4f0069_SBCK_009-73b>¶
茗齋詩六言絶句¶
　　　　　　　　　　　　淮南彭孫貽羿仁著¶
　　三月三日偶成¶
三年三月三日風風雨雨朝朝二十四畨花信落紅流盡春潮¶
　　二¶
虞美人&KR0672;月上白頭翁宿花梢捲簾獨酌㣲醉若箇柴門晚&KR0251;¶
　　㸔罌粟花¶
芍藥己收婪尾荼蘼纔了花梢别有叢中錦繡嫣紅姹紫芳郊¶
　　二¶
天女綘幢百隊倡家粉黛三千争似桑間陌上草茆富貴神仙¶
<pb:KR4f0069_SBCK_009-74a>¶
　　過正仲草堂摘梅烹笋戯作¶
只苦三春多雨不愁四季無花雨止花開客到先&KR0933;青梅㸃茶¶
　　二¶
池中荷葉如錢水面楊花成粉相逢不醉無歸烹盡雨餘春笋¶
　　雜詠四首¶
左揖微斯文學右坐子墨客卿但得擁書萬卷何假南靣百城¶
　　二¶
一斗一石醉矣一丘一壑過之南郭子綦相友東方曼倩吾師¶
　　三¶
平叔巧累扵理叔夜㑺傷其道欲知此意醇&KR0359;鸞鳯　然一笑¶
<pb:KR4f0069_SBCK_009-74b>¶
　　四¶
為郎非其好也萬户何足道哉不如生前斗酒一杯一杯一杯¶
　　過尚胥里書𫠦見¶
朱藤花垂漁&KR0224;緑楊𣗳𨼆酒旗君今奈何不醉别後空復相思¶
　　二¶
切葉桑篩蚕箔醸花&KR0097;醉蜂房牡丹時候春盡布榖聲中晝長¶
　　三¶
戽水車鳴收麥紥山鳥喚採茶魚蝦&KR0147;當𪔂食礼法何用田家¶
　　四¶
三眠三起人栁半晴半雨女桑花　沿村乞食燒香滿載笙簧¶
<pb:KR4f0069_SBCK_009-75a>¶
　　春日行海上¶
春潮欲雨不雨海市半林半山似載米家書𦘕張来水墨雲間¶
<pb:KR4f0069_SBCK_009-75b>¶
茗齋詩七言絶句¶
　　　　　　　　　　　　淮南彭孫貽羿仁著¶
　　和竟陵毛槐眉明府禁烟後西泠㸔帯雪桃花戯贈作五¶
　　首¶
芳郊禁火尚餘寒仙吏行春湖上㸔&KR0009;語㸔花衆君子何人皓¶
首入長安¶
　　二¶
寒食隄頭&KR0259;物華繁&KR0160;不入𨼆淪家誰将謝女庭中絮散作𤣥¶
都觀裏花¶
　　三¶
<pb:KR4f0069_SBCK_009-76a>¶
緑楊芳草未殘紅春滿江南積素中欲把仙姿比潘令朱衣𫝊¶
粉拭東風¶
　　四¶
微雨蕭蕭弔介推尚驚&KR0364;六殿春囘應知劉阮多仙骨瑶島風¶
吹絳雪来¶
　　五¶
紅兩參差六出新武陵洞口己深春自憐身是迷津客那許陽¶
春和郢人¶
　　𠕅和五首¶
清明時莭雪飛花紅映錢唐小小家可是朱顔易零落更教靧¶
<pb:KR4f0069_SBCK_009-76b>¶
&KR0405;作鉛茟¶
　　二¶
禁烟湖上有寒&KR0069;仙吏㝷芳&KR0191;霰来杯酒倘澆和靖墓亂紅猜¶
作未殘梅¶
　　三¶
春&KR0359;西子盡紅粧淡掃蛾眉一夜霜&KR0077;咲五湖㳺舫至重施鉛¶
粉待仙郎¶
　　四¶
𧰟𧰟緋英帯雪飄天台南望路非遥胡麻仙女能相餉油壁青¶
騘未可招¶
<pb:KR4f0069_SBCK_009-77a>¶
　　五¶
神仙散吏泛孤航誤入瑶池萬𣗳香青女倘容分綘雪不湏月¶
下搗𤣥霜¶
　　然明叔父以金錢花一本見貽戯占絶句¶
夜落金錢晝自開緑跗朱辮㸃蒼苔王孫多少誇金埒不向閒¶
堦次第栽¶
　　二¶
丹英灼灼媚飛蚨可許空囊酒一沽咲殺河間貧姹女不来花¶
下共當壚¶
　　三¶
<pb:KR4f0069_SBCK_009-77b>¶
落紅滿砌拾遺鈿鄰女偷㸔到檻前不爲朱顔惜零落暗将心¶
事卜金錢¶
　　題百子闘蟋蟀圖¶
草根秋老亂蟲催百子池頭共戯来莫漫雕盆誇勝具半閒丞¶
相早朝田¶
　　詩社分賦十&KR0376;句¶
　　　藕絲¶
蓮塘採玉出瓊瑶纔下銀刀萬縷飄試問鮫人何處在臨波爲¶
我織&KR0127;綃¶
　　　蟲書¶
<pb:KR4f0069_SBCK_009-78a>¶
空庭敗葉下春風剥&KR1882;逥環跡轉工咲煞草玄頭白老翻将竒¶
字學雕蟲¶
　　　紅塵¶
非烟非霧歛芳埃𬗋陌氤氲晝未開惟有青山髙卧客未曽一¶
到此中来¶
　　　荷珠¶
江南千里緑田田蕩𣻌臨風碎復圓為報漢臯神女道&KR0784;龍尚¶
未月中眠¶
　　　香篆¶
麝&KR0196;一縷裊䡖隂心字&KR0069;寒一寸深剛是幽人殘夣㫁慱山罏¶
<pb:KR4f0069_SBCK_009-78b>¶
冩𬗋雲沉¶
　　　㕍字¶
塞門秋冷朔風&KR0004;㡬陣征鴻過碧虚多少遼西下歸客臨風祗¶
有數行書¶
　　　秧針¶
江南伊軋水車鳴一夜東風緑盡生可是采桑人罷繡抛針到¶
處&KR0191;莎行¶
　　　竹粉¶
嬝娜新篁映𦘕垣玉鱗蜕籜照江邨只愁一夜瀟湘雪損&KR0077;湘¶
妃&KR0199;淚痕¶
<pb:KR4f0069_SBCK_009-79a>¶
　　　蝶夣¶
閒堦寂寂倦㝷芳並宿花間日正長不是落紅驚未醒恰逢神¶
女到髙唐¶
　　　燈花¶
明㓕蘭膏彩暈新蜃紅暗吐一枝春深閨今夜孤眠者喜對銀¶
缸卜逺人¶
　　戯和封婁題曼倩偷桃像¶
金馬仙&KR0048;謫未囬蟠桃天上㡬回開司花&KR0009;語三青鳥莫放星¶
精𠕅四来¶
　　二¶
<pb:KR4f0069_SBCK_009-79b>¶
&KR0060;得仙桃觧駐顏漫来㳺戯落人寰他年索米長安市應悔塵¶
心墜丗間¶
　　三¶
自餐靈實己蔵形朱鳥牕前識巨靈漢主何湏懷果核瑶池三¶
度朔曽&KR0052;¶
　　行南陌呼童拾得㳺女所墜花¶
㝷春南陌未逢春惟有殘紅墜落茵觧識名花能觧語不知誰¶
是散花人¶
　　索山童所拾花旋又墜去更成一&KR0376;¶
&KR0191;春春去偏天涯倦坐僧房且喫茶拾得遺香旋忘&KR0077;恨無紅¶
<pb:KR4f0069_SBCK_009-80a>¶
䄂為司花¶
　　戯題金章所𦘕¶
雲雨髙唐祗夣中人間何處貌能同相㸔相憶曽相識&KR0063;在苧¶
蘿溪水東¶
　　二¶
洛浦妖&KR0078;本自妍雲蹤那得見飛仙莫教枉殺毛延夀玅處丹¶
青故不傳¶
　　三¶
推結孟光惟有徳&KR0300;&KR0322;新婦祗無容風流羽扇真名士擇配應¶
知學卧龍¶
<pb:KR4f0069_SBCK_009-80b>¶
　　曉過南湖¶
烟雨樓臺似有無獨留秋色滿滮湖扁舟曉掠水雲過似入南¶
宫潑墨圖¶
　　齋中不𥧌有感¶
雨歇髙堂夣宛然鄂君繡&KR0013;裊餘烟獨憐&KR0083;帳梅花下孤&KR0018;孤¶
眠十二年¶
　　此夜¶
三十年前此夜逰重擕紅燭上西樓添燈可似當時&KR0405;不為文¶
君已白頭¶
　　夣起偶成¶
<pb:KR4f0069_SBCK_009-81a>¶
花落鶯啼幾度春故人相見更如新多情只有空床月尚照今¶
宵夣裏人¶
　　燈下作¶
草堂野老髩如絲惹書閒愁譜竹枝重把新歡添舊恨花前剪¶
燭自填詞¶
　　和駿孫弟婁東&KR0009;調十&KR0376;句兼次来韻¶
生小雙蛾未觧憐粧成三五月娟娟玉顔知是無人妬不悔空¶
床十二年¶
　　二¶
避風斗帳坐中央沐髪香寒百和湯掠削新来雲髻様上堂羞¶
<pb:KR4f0069_SBCK_009-81b>¶
自捧霞觴¶
　　三¶
燭花低亞照雲屏翠&KR0013;寒生雪滿庭嬌殺夜闌人静後&KR0127;顰微¶
蹙両山青¶
　　四¶
粉靨香生角枕傍&KR0672;聲鶯語囀新簧十年&KR0083;帳梅花下誤入桃¶
源喚阮郎¶
　　五¶
金鴉貼地騐香塵藕履雙鈎學歩新惆悵髙唐舊時夣指環可¶
認𠕅耒人¶
<pb:KR4f0069_SBCK_009-82a>¶
　　六¶
博山爐燼篆烟遅獸炭春温試茗旗料得相如易消渇驚雷新¶
㵸最髙枝¶
　　七¶
飛瓊本自列仙家携手髙臺共月華咲煞紅塵孤店客誤人年¶
少帝城花¶
　　八¶
花梢紅日滿樓臺斗帳流蘇睡不開浪說多情狂宋玉行雲人¶
只夣中来¶
　　九¶
<pb:KR4f0069_SBCK_009-82b>¶
新月新年㡬度新撩人花鳥巧争春春光入眼堪腸㫁誰道新¶
人勝故人¶
　　十¶
彩筆閑情賦未曽白頭吟罷思何勝相㸔此夕真如夣剪盡花¶
前一夜燈¶
　　倒押駿孫&KR0009;調十絶句&KR0009;調駿孫¶
天涯&KR0010;盡只殘燈&KR0196;月&KR0045;州思不勝試問還家連夕夣空床夜¶
夜到還曽¶
　　二¶
惆悵機中織錦人流黄搗盡已經春不将芳草傷心碧慱取宫¶
<pb:KR4f0069_SBCK_009-83a>¶
花刺眼新¶
　　三¶
醉入呉&KR0078;酒肆来野花偏逐馬蹄開館娃春色深如許莫過西¶
施&KR0199;舞臺¶
　　四¶
二月宫鶯三月花年年裘馬客京&KR0160;無端杜宇催歸早非是狂¶
夫不憶家¶
　　五¶
二八妖&KR0078;舞柘枝當壚留客下青旗閨中只是空相惱錦字緘¶
情㕍去遲¶
<pb:KR4f0069_SBCK_009-83b>¶
　　六¶
燕山雪後倦逰人又見江南桞色新紅䄂&KR0907;勤别時淚不堪重¶
洒客衣塵¶
　　七¶
通籍金閨𦘕省&KR0048;逐臣寕復恨如簧青衫不向天涯濕暫醉佳¶
人錦瑟傍¶
　　八¶
婁江東望草青青白浪黏天接洞庭料得郷心何處切北&KR0551;花¶
影冷銀屏¶
　　九¶
<pb:KR4f0069_SBCK_009-84a>¶
名園客邸擁飛觴品水泉分陸羽湯到處春逰定回首横塘日¶
暮浴鴛鴦¶
　　十¶
花鳥春愁異去年璅&KR0551;望㫁玉嬋娟君家閨閣猶年少浪向人¶
間問可憐¶
　　和黄梅南老黙庵十詠¶
　　　南老十痛元以血涙示棒痕孫貽𠕅和欲将廣長觧𨵿¶
　　　捩敬　公案乞付堂頭未契當機佇聴摑掌¶
繞屋羣山障卧逰野田寒澗水空流祖堂寂寂無人問一𣗳東¶
風呌鵓鳩¶
<pb:KR4f0069_SBCK_009-84b>¶
　　二¶
水月虚涵豈易描寒厓枯木見孤標誰能壊取空中色六月蒼¶
山雪未消¶
　　三¶
空庭殘月冷䋲床石𪔂&KR0069;寒定後香搃是塵根無住着不湏留¶
影伴虚堂¶
　　四¶
青山白骨埋何處燒得丹霞舍利無同付地爐煨榾拙好風為¶
我借吹嘘¶
　　五¶
<pb:KR4f0069_SBCK_009-85a>¶
廠頭&KR0002;箇印南宗行腳千山搃不逢惟有烏藤知此意寒厓自¶
挂一株松¶
　　六¶
白棒無情誰眷屬萬條溪壑一源深獨憐門外&KR0251;門客誰識黄¶
梅不契心¶
　　七¶
袈裟半折閒田地花自春風月自秋認得法輪長轉處可容獅¶
窟䕶王侯¶
　　八¶
風摧大𣗳羣鴉散雪觧春氷禹壑流争飯沙彌更何在只湏&KR0366;¶
<pb:KR4f0069_SBCK_009-85b>¶
土飼泥牛¶
　　九¶
十載誅茆髩各蒼桑田幾度計難量誰鑚刼大三生石誤㸃真¶
鉛百鍊鋼¶
　　十¶
萬松評唱属狂夫&KR0215;履西歸杖自扶此地經營都不用可憐荷¶
鍤憶微軀¶
　　珠蘭¶
呼童斸取紫琅玕種得名花怯早寒携杖蒼苔扶屐齒自将重¶
幕䕶珠蘭¶
<pb:KR4f0069_SBCK_009-86a>¶
　　瓶花¶
小窗寂寂䕶花鈴蜂蝶㝷香觸&KR0083;屏眝得茅簷三月雨玉壺¶
添入研頭缾¶
　　夜坐¶
宻雨張燈照落花不知春去入誰家山童睡&KR0085;無人問燒葉鐺¶
中自煑茶¶
　　聚順堂𬗋牡丹未放獨逰花下懷信弦弟¶
玉樓春色徧闌干魏𬗋移来照砌寒閒殺㦸門花底月東風時¶
莭好誰㸔¶
　　二¶
<pb:KR4f0069_SBCK_009-86b>¶
𬗋霧氤氲香滿亭牡丹花壓晝&KR0115;&KR0115;西園公子歸来未寒食芳¶
郊何處青¶
　　清来館牡丹花下有感¶
誰移繡叚破蒼苔别館名花次第栽一自玉樓人去後玉樓春¶
色為誰来¶
　　二¶
空齋寂寂鎻花枝曽共山窗把曲巵今日牡丹開自落臨風何¶
處&KR0009;相思¶
　　叩南鄰張氏茅亭㸔紅白桃花¶
茅亭寂静歛芳埃紅白桃花相向開茶罷主人相折贈多情蜂¶
<pb:KR4f0069_SBCK_009-87a>¶
蝶手中吹¶
　　三月三日風雨¶
春莫&KR0004;逢三月三多情風兩徧江南愁中花事𨵿心事帯雨移¶
花上小籃¶
　　宋浦書感¶
寒食東風冷墓田石楠折盡草芉綿桃花流水俱非&KR0199;惟有傷¶
心似去年¶
　　聴𦘕眉作¶
江南三月落花時到處東風呌𦘕眉無限春愁聴不得雕籠移¶
掛海棠枝¶
<pb:KR4f0069_SBCK_009-87b>¶
　　㸔黄薔&KR0340;¶
滿院薔&KR0340;金縷斜淡黄端不譲宫鴉主人何處空相賞兮付山¶
童漫折花¶
　　立夏雨中¶
細雨飄零長緑茵薔&KR0340;庭院尚㽞春&KR0907;勤花下重相送&KR0077;似臨¶
風别故人¶
　　肺病兼旬累有青梅相餉者口占觧嘲¶
纍纍圓實緑肥&KR0004;脆滴金盤濺齒餘笑殺寒酸貧措大可曽消¶
渇似相如¶
　　二¶
<pb:KR4f0069_SBCK_009-88a>¶
肺病經旬苦未&KR0171;青梅落盡小&KR0551;無開奩翠濕三千顆若箇飛¶
箋送緑珠¶
　　聞琵琶作¶
小樓風急上牕紗百子榴低未着花病起閨中無限意閒将心¶
事問琵琶¶
　　白頭翁鳥¶
好鳥霜顛啄&KR0333;紅花枝莫笑白頭翁惜花無限諸年少零落朱¶
顔細雨中¶
　　二¶
冠玉山禽翠羽斜交交終日㺯韶華相㸔我更頭先白不為愁¶
<pb:KR4f0069_SBCK_009-88b>¶
多悵落花¶
　　三¶
白頭小鳥語花間病裏傷春髩欲斑&KR0063;笑文君愁黛皺吟来亦¶
觧損紅顔¶
　　題桃源圖¶
山中甲子幾多時雞犬桃花那得知不信興亡秦漢事痴騃両¶
箇吕家兒¶
　　又題桃源圖二首¶
山圍水抱自村庄咲煞求仙誤始皇毛女入山頭未白巳書甲¶
子到柴桑¶
<pb:KR4f0069_SBCK_009-89a>¶
　　二¶
五桞先生只寓言人間那得有桃源武陵今日山如&KR0199;流水飛¶
花更㡬村¶
　　末利花¶
末利花開暑欲流家家艶雪淡于秋遥知榕葉成隂處素&KR0405;蠻¶
&KR0078;揷滿頭¶
　　乞周行𦘕海市¶
曽見周&KR0048;飛水墨屏風張出遠山圖粉金素扇湘妃竹𦘕得今¶
春海市無¶
　　夜坐¶
<pb:KR4f0069_SBCK_009-89b>¶
秋夜焚香秋　清髙楼坐聴&KR0294;車鳴明朝&KR0063;是多風雨數起移¶
燈照落英¶
　　&KR0009;懐渭臣弟客姑蘇¶
西風落木洞庭秋憶爾同舟上乕丘可有紅粧&KR0191;明月夜兮相¶
伴玉人逰¶
　　二¶
闔閭城𨶕𠋣崔嵬南&KR0405;髙䑓向越開今日金閶門外栁千條試¶
舞待君来¶
　　三¶
專諸古巷起秋塵行盡江南不見人此地空傳有逰俠惟君意¶
<pb:KR4f0069_SBCK_009-90a>¶
&KR0148;不知貧¶
　　四¶
紅黛胡&KR0078;百媚生彈絲一曲座俱傾知君大有流涎興莫過金¶
閶酒肆行¶
　　五¶
江南春色滿姑蘇山水樓䑓入𦘕圖聞道采蓮涇尚好蓮花曽¶
見六&KR0048;無¶
　　六¶
坐對殘棋思杳&KR0115;不湏重到可中亭三杯飲外無餘事花下焚¶
香更冩經¶
<pb:KR4f0069_SBCK_009-90b>¶
　　送子玉璧人之婁東¶
婁子江寒欲上潮婁門東去更迢迢送君一棹秋風裏惟有征¶
鴻伴寂寥¶
　　&KR0025;雪公乞花¶
一棹新秋破曉霞維舟重叩朗公家㸃茶相對無餘語笑指維¶
那為乞花¶
　　過蓉溪㸔桂花有感題壁¶
絲管清歌集勝流同人相對坐高秋只今載酒人何在惟有岩¶
花似舊逰¶
　　去年此日¶
<pb:KR4f0069_SBCK_009-91a>¶
去年此日問梅花未試春風萼緑&KR0160;為報東皇好消息南¶
枝𠲒乳上&KR0420;紗¶
　　二¶
去&KR0010;今宵見早梅暗香連夕未全開曽經玉笛頻吹後並蒂枝¶
頭帯子来¶
　　城南書𫠦見¶
寒食纔過三月三野花芳草偏江南無情春色關心甚楊桞青¶
青出小庵¶
　　宋浦¶
三月東風湖上亭墓田丙舍縂飄零當時兄弟今何在曽共芳¶
<pb:KR4f0069_SBCK_009-91b>¶
郊試&KR0191;青¶
　　舟中漫興¶
鵯鵊啼時有落花紅杏花色减兩聲中千邨一夜勞歌𤼵吹入¶
前溪碓岸風¶
　　過三莫上人㸔夏蘭¶
叢叢玉立泛崇光&KR0359;掩禅闗一院香座上幽芳&KR0063;咲客題詩多¶
半在僧房¶
　　二¶
九畹春囬九莭長騷人相對即三湘&KR0063;憐澤畔行吟者何似茶¶
烟對竹床¶
<pb:KR4f0069_SBCK_009-92a>¶
　　題魯庵𦘕¶
昔年采石磯頭泊江上餘霞正晚晴追憶舊逰如𦘕裏分明夣¶
到石頭城¶
　　題張懋𦘕¶
夜合花開照石榴翠禽枝上喚山鳩當年誰觧詩中𦘕長日幽¶
&KR0551;伴白頭¶
<pb:KR4f0069_SBCK_009-92b>¶
