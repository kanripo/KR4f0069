# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:35.993889
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB08n0670-2604茗齋集明詩-第二千六百零四册.
<pb:KR4f0069_SBCK_027-1a>¶
　李東陽(王元羙曰李西涯如陂塘秋潦汪洋淡池而易見底/裏/又曰長沙公少為詩有聲既得大位愈自喜携)¶
(㧞少年輕俊者一時争慕歸之雖模楷不足而鼓舞攸頼/長沙之扵何李也其陳涉之啓漢髙乎/胡明瑞曰成化)¶
(以還詩道旁落唐人風致㡬扵盡&KR0549;獨李文正/具宏通/格律嚴整髙歩一時興起李何厥功甚偉是時中晚宋元)¶
(諸調雜興砥柱其間固不易也/又曰國朝詩流𩔰達無/如孝廟以還李文正東陽楊文襄一清石文隱瑶謝文肅)¶
(鐸吴文定寛程學士敏政凡𫠦製作務為和平暢達演釋/有餘覃研不足是時厥後李何並作宇宙一新矣)¶
　　南風謡¶
夕陽亭中車不𤼵南風吹塵暗城𨶕凌雲醉客噤不言蛙聲亂¶
起華林園城頭鹿車走碌碌洛陽少年羙如玉宫中夜半牝雞¶
啼千門萬户皆翻覆金墉城城近逺朝来暮去誰能免九原若¶
見楊家姑應問婦來何太晚¶
<pb:KR4f0069_SBCK_027-1b>¶
　　花將軍歌¶
花將軍身長八尺勇絶倫從龍渡江江水渾提劍躍馬走平陸¶
敵兵不敢逼主將不敢嗔殺人如麻滿山谷徧體無一刀鎗㾗¶
太平城中三千人楚賊十萬𫝑欲吞將軍怒呼&KR0350;盡絶罵賊如¶
狗莫敢狺檣頭萬箭集如蝟將軍&KR0133;死不&KR0133;生作他人臣郜夫¶
人赴水死有妻不辱將軍門將軍侍婢身姓孫收屍𦵏母抱兒¶
走為賊俘虜随風塵&KR0009;兒漁家属老姥死生已分歸蒼旻賊平¶
身歸&KR0060;兒去夜宿陶穴如生墳亂兵争舟不得渡墮水不死如¶
有神浮槎為舟蓮為實空中父老能知津孫来抱児達行在&KR0152;¶
聲上徹天能聞帝呼花雲兒丰&KR0487;如花雲手摩𦞃置泣復歎雲¶
<pb:KR4f0069_SBCK_027-2a>¶
汝不死猶兒存兒年十五官萬户九原𠕅拜君王恩忠臣節婦¶
古稀有嬰杵尚是男兒身英雄在丗竟不朽下可為河岳上可¶
為日星君不見金華文章石室史嗟我欲賦豈有筆力囬千¶
鈞¶
　　眀妃怨¶
莫𠋣朱顔好妍媸無定形莫惜黄金貴能為身重輕一生不識¶
君王面不是丹青誰引薦空將艶質惱君懐何似當時不相見¶
君王𦍒顧苦不早不及春風與秋草&KR0077;羡蘇郎男子身猶能仗¶
節長安道休翻胡語入漢宫祗&KR0178;伶人如𦘕工𦘕工形貌尚可¶
改何况依稀曲調中¶
<pb:KR4f0069_SBCK_027-2b>¶
　張弼¶
　　假髻曲¶
東家羙人髪委地辛苦朝朝理髙髻西家羙人髮及肩買粧假¶
髻亦峨然金&KR0107;寳鈿圍珠翠眼底何人辨真偽夭桃窓下來春¶
風假髻羙人先入宫¶
　謝鐸¶
　　&KR0010;暮行¶
&KR0010;暮君莫憂&KR0010;暮君莫喜人生百&KR0010;苦不長一日愁來劇如此¶
古來志士悲白頭一息尚存心未休達人徃徃亦觧此秉燭欲¶
為長夜逰&KR0010;暮君莫&KR0104;&KR0010;暮君莫喜百&KR0010;千秋共如此¶
<pb:KR4f0069_SBCK_027-3a>¶
　史鑑¶
　　秦淮歌¶
停君金叵羅聴我秦淮歌長江西来㡬千里沿洄直入䑓城裏¶
浮青蕩緑南北流至今猶號秦淮水秦淮之水能容舟秦淮之¶
上花滿樓美人捲簾垂玉鈎太白仙人清夜逰酒酣乗舟徃石¶
頭棹歌渡淮水倒披紫綺裘英風撼五岳豪&KR0148;隘九州邇來四¶
千四百九十五甲子無人&KR0071;此移山倒海之風流水光依然月¶
如故㫁雲零落令人愁豈無清歌與羙酒與子碌碌誠堪羞我¶
歌秦淮歌送君秦淮去城西酒樓在何處主人今非舊孫楚且¶
須痛飲歌達曙達曙歌醉方寝笑壓吴&KR0078;股為枕滿身糢糊覆¶
<pb:KR4f0069_SBCK_027-3b>¶
宫錦眀年我亦泛秦淮手觧金龜就君飲¶
　王鏊¶
　　棄婦怨¶
妾命薄妾命薄妾命自薄君不惡玉顔自昔誤主恩得奉餘光¶
侍帷幄兎絲横倒附青松豈謂青松久難托前時糟與糠常與¶
君同怡今日梁與肉知君懽對誰君如大江水妾如水底石江¶
水日夜流不囬石抵狂瀾終不昜&KR0152;城城亦圯灑竹竹亦斑土¶
木猶可感君心終不還妾命薄妾命自薄君不惡¶
　李夢陽(王元羙曰歌行之有獻吉也其猶龍乎仲黙于鱗其/麟鳯乎/胡明瑞曰獻吉學杜歩趨形骸登善之模)¶
(蘭亭也于鱗擬古割裂餖飣懐仁之集聖教也心如獻吉/歌行于鱗七言律斯為𩀱雕並運各極摩天之𫝑)¶
<pb:KR4f0069_SBCK_027-4a>¶
　　上元訪杜鍊師¶
宣皇昔時乗八風御龍㳺戯行烟空馬前两两侍玉女别館多¶
在蓬萊宫朝天宫中舊時殿樓䑓晝鎻無人見琉璃井塌青苔¶
滿松檜森森月如練嗚呼徃事難具陳燈火如山又一春北斗¶
壇西訪𨼆淪我師黄衫白&KR3539;巾坐我更致西樓賔玉杯㶑灔赤¶
瑪瑙織罽四角銀麒麟酒肉山堆滿堂醉仙厨徃徃來八珍孝¶
宗之朝五真人師也磊落當其倫自言召見親賜食曽把丹書¶
獻紫宸如今寂寞㸔春色銀魚玉帯無消息豈惟魚𢃄無消息¶
欲語吞聲淚沾臆勸師對此莫酸辛丗間萬事如轉輪且將芳¶
草供生計聊與烟霞作主人月偏綵雲當牖生旋呼两童吹玉¶
<pb:KR4f0069_SBCK_027-4b>¶
笙聞師妙得逡廵術百壺倒盡還須傾古來仙子尚誰在飲者¶
翻垂千載名名垂千載亦區區酒䦨燈昏夜復徂不見泰陵草¶
已宿春生𣗳啼𩀱老烏此時亦應羣帝趨金燈翠旗光有無¶
　　&KR0009;張侍御¶
嚶其鳴矣彼何求天下&KR0133;識韓荆州心傾義&KR0300;神便徃萬古不¶
&KR0440;江河流張侯窟起西南裔覽輝振翮風雲際鉤陳蒼凉閶闔¶
閉排閽直謁蓬萊帝豸冠峩峩不動紳挺身遂作蘭䑓賔&KR0060;憤¶
辛&KR0322;謂淟涊誓與朱檻争嶙峋已㸔騕褭狹道路復訝鵰鶚卑¶
風塵霜飛維楊海月苦陽行沮洳汾花春還朝衮衣換日月立¶
仗正色揩星辰行歩既工馬從瘦諌草每就雞將晨餘力猶馳¶
<pb:KR4f0069_SBCK_027-5a>¶
翰墨圃先秦两漢文心苦壮志真趫劍閣銘幽懐緬擬歸田賦¶
拖朱響玉豈不足靦面徒餐竟何&KR0024;及時&KR0133;作朝陽鳯不然退¶
與漁樵伍予也綸竿孟諸客心本無他衆莫白李白丗人欲殺¶
之蘇軾&KR0014;詩遭貶斥雷劔雖埋光在天卞玉未剖終為石垂老¶
重逢四海清虗名𦍒免諸公擲思君欲追稽吕駕贈言&KR0186;踐回¶
由迹有田&KR0018;郭不餓死且自射獵芒碭澤¶
　　石將軍𢧐塲歌¶
清風店南逢父老告我己巳年間事店北猶存古𢧐塲遺鏃尚¶
𢃄勤王字憶昔&KR0170;塵實𢡖怛反覆勢如風雨至紫荆闗頭晝吹¶
角殺&KR0148;軍聲滿幽朔胡兒飲馬彰義門烽火夜照燕山雲内有¶
<pb:KR4f0069_SBCK_027-5b>¶
于尚書外有石將軍石家官軍&KR0002;雷電天清野曠來酣𢧐朝廷¶
既失紫荆闗吾民豈保清風店牽爺&KR0018;子無處逃&KR0152;聲震天風¶
怒號兒女床頭伏鼓角野人屋上看旌旄將軍此時挺戈出殺¶
胡不異草與蒿追北歸來血洗刀白日不動蒼天髙萬里烟塵¶
一劍掃父子英雄古來少天生李晟為社稷周之方叔今元老¶
單于痛&KR0152;倒馬闗羯胡半死飛狐道處處&KR0794;聲噪鼓旗家家牛¶
酒犒王師休誇漢室嫖姚將豈説唐朝郭子儀沉吟此事六十¶
春此地經過淚滿巾黄雲落日古骨白沙礫惨淡愁行人行人¶
來折戰塲柳下馬坐望居庸口&KR0077;憶千官迎駕&KR0004;千秉萬&KR0016;下¶
皇都乾坤得見中原主日月重開𠕅造圖梟雄不數雲䑓士楊¶
<pb:KR4f0069_SBCK_027-6a>¶
石齊名天下無嗚呼楊石今已無安得𠕅生此軰西備胡¶
　　呉偉松窓讀易圖歌¶
仄巗泉流石無數素壁濛濛起烟霧君家屋宇在城市何以堂¶
上生松𣗳側聞江夏生氣酣掃毫素絶壁風雷㧞地起意匠鑿¶
天天為怒泰山古根生眼前俄頃縮出徂徠山懸蘿掛薜裊裊¶
黒復有草&KR0213;松之間牕間老人鬂髮秃手翻一編周易讀空山¶
瑟瑟翠濤激長千冥&KR0115;暮花撲逺知既已死希夷不復作青山¶
石室杳何許恍然置我此丘壑翻愁一夕雷電入六丁追書上¶
寥廓又𦘕石下根屈曲如老龍胡奴暝&KR0191;孤岩菘蓬頭赤脚露¶
两肘月眀汲泉山澗中&KR0077;憶前年召𦘕師江夏吴生亦與之短¶
<pb:KR4f0069_SBCK_027-6b>¶
&KR0260;垢臉見天子禮貌雖村骨格竒帝令待詔仁智殿有時半酣¶
&KR0013;召見跪翻墨汁信手塗白日惨淡風雲變至尊&KR0877;笑中官羡¶
五矦七貴争看面請&KR0026;此幅松舍圖黄金失價連城賤呉生呉¶
生大氣岸一言不合&KR0186;&KR0300;硯¶
　　送李帥之雲中¶
黄風北來雲&KR0148;惡雲州徤児夜吹角將軍按劍坐待曙紇千山¶
揺月半落槽頭馬鳴士飯飽昔無完衣今繡襖沙塲緩轡行射¶
鵰秋草滿地單于逃¶
　　楊花篇¶
洛陽三月春風起楊花飛入千門裏只見朝縈上苑烟那知夕¶
<pb:KR4f0069_SBCK_027-7a>¶
逐東流水苑烟流水無休歇暧日輕盈渡仙𨶕趙女瑶䑓貯綵¶
霞班娘團扇啼眀月綵霞明月㡬沉輝陌上行人亂撲衣征夫¶
柳塞愁㸔雁少婦香閨&KR0180;上機柳塞香閨萬餘里草色連天度¶
隴水玉門闗外雪猶飛章䑓𣗳裏風先起誰家浪子千金馬平¶
眀挾彈章䑓下頭上羅巾玳瑁簮腰間寶鋏珊瑚把&KR0191;絮來尋¶
賣酒家持香坐調當壚者當壚羙女怨陽春笑掇楊花襯錦䄄¶
青樓薄暮難消遣白雪漫天愁殺人冥&KR0115;漠漠春無極此時惟¶
有楊花色一朝風兩蘼蕪爛獨掺垂條三歎息¶
　　漢京篇¶
漢京臨帝極&KR0232;道衆星羅烟花開甸服錦繡列山河山河自古¶
<pb:KR4f0069_SBCK_027-7b>¶
&KR0091;佳麗城中半是王侯第峻閣重樓夾道懸雲房霧殿森𧇊蔽¶
牧䐁賣珠登要津樊侯亦是鼓刀人時來叱咤生風雨奄見吹¶
嘘走&KR0017;神平津結兄盖侯弟杯酒相看何意氣執鞭盡是虎賁¶
郎守門不説長安尉長安烽火入邉城挺劍辭君萬里行去日¶
千官遮馬餞歸來天子䧏階迎朱弓尚抱流沙月寳鋏常飛瀚¶
海星不分燕然先勒石真教麟閣後標名豈知盛滿多&KR0311;忌可¶
惜榮華如夢𥧌地宅田園奪與人丹書鉄劵成何事霍氏門墻¶
狐夜號魏其池館長蓬蒿三千劍客今誰在十二珠樓空復髙¶
後車不戒前車覆又破黄金買金谷洛陽亭榭與山齊北邙車¶
馬如雲逐隂郭豪華真可憐雲䑓將相珥貂連當時&KR0077;恠桐江¶
<pb:KR4f0069_SBCK_027-8a>¶
叟獨着羊裘伴帝眠¶
　何景眀(王元羙曰李源風何源雅風故長變以眀志耳覩其/沉深莾宕激昻鼓壮喑嗚&KR0579;悽忽正而竒正&KR0002;嶽厲)¶
(竒&KR0002;海颶則李子哉是固少遜要之其縁情即象觸物比/𩔖靡所不遂璧坐㡬馳文霞淪漪緒飈摇曵春華徐𤼵驟)¶
(而如淺復而彌深疑無踰何子而上者)¶
　　行路難¶
牀有織綺箧有織素請君視綺還視素憐新不如莫棄故樽中¶
有酒盤有飱聴我為歌行路難衆中懽樂多志&KR0148;豈知他人不¶
得意白日有時不照地安能保君常不棄天河熒熒西北轉織¶
女牽牛不相見由來天上亦别離何恠人間有悲怨丗情磷薄¶
惡衰賤駕車馳馬如雷電少年不得君愛惜紅顔勝人亦何益¶
<pb:KR4f0069_SBCK_027-8b>¶
　　俠客行¶
朝入主人門暮入主人門思殺主&KR0311;報主恩主人張燈夜開宴¶
千金為夀百金餞秋堂露下月出髙起視廐中有駿馬匣中有¶
寳刀㧞刀躍馬門前路投主黄金去不顧¶
　　易水行¶
寒風夕吹易水波漸離撃筑荆卿歌白衣灑淚當祖路日落登¶
車去不顧秦王殿上開地圖舞陽色沮那敢呼手持匕首擿銅¶
柱事已不成空罵倨噫嗟嗟燕丹寡謀當滅身光也自刎何足¶
云惜哉枉殺樊將軍¶
　　鴻門行¶
<pb:KR4f0069_SBCK_027-9a>¶
沛公昔日分義軍旌旗十萬西入秦山東諸侯皆後至咸陽萬¶
姓思為臣項王東來怒如虎置酒朝㑹鴻門下門前壮士擁盾¶
入座上小臣㧞劍舞爭雄較勝未可量相㸔杯酒成倉黄揮刃¶
醉撃玉斗碎&KR0259;𢃄空懸寶玦光沙丘城邉祖龍死芒碭山旁匿¶
天子澤中夜聞白蛇㫁覇上朝㸔赤雲起君不見劉郎供帳出¶
秦宫宫中火照三月紅英雄為謨自有術亞父徒知殺沛公¶
　　垓下行¶
咸陽原上失秦鹿戍夫入闗競馳逐君王自&KR0018;十尺軀傍人更¶
訝重瞳目横行按劍一何威叱咤四海随指揮諸侯北面受金¶
印壮士東歸盡錦衣隂陵道中夜失援垓下孤軍獨迎𢧐百萬¶
<pb:KR4f0069_SBCK_027-9b>¶
王師來震天八千子弟随飛電自言百𢧐當一身寕知一敗損¶
威神羙人帳下看無主駿馬江邉棄與人楚歌聲髙暮雲佇孤¶
燈對酒惨不語盖丗英雄力㧞山一夕悲哀淚如雨君不見三¶
軍縞素行&KR0018;戈烏江不渡愁風波古來失道衆𫠦棄父老雖憐¶
將奈何¶
　　大梁行¶
朝登古城口夕藉古城草日落獨見長河流塵起遥&KR0026;大梁道¶
大梁自古號名區富貴繁華代不殊髙樓歌舞三千户夾道烟¶
花十二衢合㳫輪騶交𬗋陌鳴鐘暮入王矦宅紅粧不譲掌中¶
人珠履皆為門下客片言立賜萬黄金一笑還酬𩀱白璧帯甲¶
<pb:KR4f0069_SBCK_027-10a>¶
連管殺&KR0148;寒君王推轂將登壇彎弧自信成功易㧞劒那知報¶
怨難已見分符連楚越更聞飛檄救邯鄲一朝運去同衰賤意¶
&KR0148;雄豪似驚電楊花飛入侯嬴館草色淒迷魏王殿萬&KR0016;千乗¶
空雲屯綺構朱甍不復存夜雨人歸朱亥里秋風客散信陵門¶
川原百代重囬首宋寝隋宫亦何有逰鹿時銜内苑花行人尚¶
折繁䑓柳繁䑓下接古城西春深桃李自成蹊朝來忽見東風¶
起薄暮飛花滿故堤¶
　　漢將篇¶
漢家西北烟塵起烽火夜照西京裏胡馬奔騰一萬&KR0016;闗塞逶¶
迤五千里飛符挿羽何精强連營列陣掃邉疆已見將軍屯細¶
<pb:KR4f0069_SBCK_027-10b>¶
柳更聞天子獵長楊長楊羽獵兵威振疊鼓鳴鉦聞逺近龍&KR0235;¶
遥分天上軍魚蛇徧閲雲中陣長安驄馬俠少年金鞭玉轡鐡¶
連錢共看㧞劍追驕子自許彎弓射左賢驚風晝起邉沙漲踈¶
勤黄雲迷𫠦向飲馬寒臨月窟傍驅兵夜度天山上䧏旗欵節¶
𣗳戎城卷斾逥旌入帝京征人半死龍庭𢧐壮士俱標麟閣名¶
麟閣功名不易得貴臣良相徒顔色威胡盡道李飛將還漢誰¶
言蘇屬國玉門闗外朔雲愁燕頷書生亦白頭君王自憶亷頗¶
軰義士羞&KR0091;萬户侯¶
　　明月篇¶
長安月離離出海嶠遥見層城𨼆半輪漸有阿閣銜&KR0004;照㶑灔¶
<pb:KR4f0069_SBCK_027-11a>¶
黄金波團圓白玉盤青天流景披紅藥白露&KR0877;輝泛𬗋瀾𬗋瀾¶
紅薬西風起九衢夾道秋如水錦幌髙褰香霧開𤨏闈斜映輕¶
霞舉霧沉霞落天宇間萬户千門月眀裏月眀皎皎陌東西栢¶
寝岧嶤望不迷侯家䑓榭光先滿戚里笙歌影乍低濯濯芙蓉¶
生玉沼娟娟楊柳覆金堤鳯皇樓上吹簫女蟋蟀堂中織錦妻¶
别有深宫閉深院年年歳歳愁相見金屋螢流長信階綺櫳燕¶
入昭陽殿趙女通宵侍御床班&KR0078;此夕悲團扇秋來眀月照金¶
徽榆黄沙白路逶迤征夫塞上憐行影少婦窻前想𦘕眉上林¶
鴻雁書中恨北地闗山笛裏悲書中笛裏空相憶㡬見盈𧇊淚¶
沾臆紅閨貌減落春華玉門膓㫁逢秋色春華秋色逓如流東¶
<pb:KR4f0069_SBCK_027-11b>¶
家怨女上粧樓流蘇帳捲&KR0004;安鏡翡翠簾開自土鉤河邉織女¶
期七夕天上嫦娥奈九秋七夕風濤還可渡九秋霜露逈生愁¶
九秋七夕須㬰易盛年一去真堪惜可憐揚彩入羅幃可憐流¶
素凝瑶席未作當罏賣酒人難邀隔席援琴客客心對此難蹉¶
跎烏鵲南飛可奈何江頭商婦移船待湖上佳人挾瑟歌此時¶
慿䦨垂玉筯此時滅燭歛青蛾玉筯朱顔苦銜怨緘怨含情不¶
能&KR0269;麗色春妍桃李蹊遲輝晚媚菖蒲浦與君相思在二八與¶
君相期在三五空持夜&KR0013;貼鴛央空持暖玉擎鸚武青衫泣掩¶
琵琶弦銀屏忍對箜&KR1283;語箜&KR1283;𠕅弹月已㣲穿廊入闥靄斜輝¶
歸心日逺大刀折極目天涯破鏡飛¶
<pb:KR4f0069_SBCK_027-12a>¶
　　赤壁圗¶
周郎舳艫大江半曹氏旌旗眼中㸔當時萬馬下中原江水千¶
年餘㫁岸黄州逐客玉堂仙停舟到此悲秋天龍争乕闘慨徃¶
事酹月酬風懐昔賢古人今人皆已矣吁嗟丹青乃誰子赤壁¶
之山只如此¶
　　𦘕魚¶
大魚昻蔵&KR0002;人立衝波䟦浪風江急傍觀二鯉各有神倐忽波¶
濤随出入中堂鬐鬛動杳冥坐久始識為丹青青天萬里拂絹¶
素筆力咫尺開滄溟禹門天池雲霧裏白晝雷霆行地底何人¶
有力移置此酒酣相視一改容只愁化作三蛟龍¶
<pb:KR4f0069_SBCK_027-12b>¶
　徐禎卿¶
　　青門歌送吴郎¶
吴郎醉嗜長安酒落魄自言為客久走馬頻㸔上苑花回鞭㡬¶
折青門柳青門瞳曈魚鑰開乳燕㳺絲相逐來柳下雕鞍留别¶
&KR0209;花間酒盞覆蒼苔浮雲去去辭城𨶕芳草連天那可歇野店¶
春風聴早鶯闗河曉𣗳懸新月千里淮流𩀱𦘕橈廣陵驛前逢¶
暮潮落日帆歸楊子渡青山家對伯通橋吾家流水原非隔宛¶
轉胥䑓通巷陌草長難尋仲蔚居林深不辨陶潜宅清溪屋下¶
可垂綸復有蓴&KR0325;足養親君歸倘食氷絲鱠為念羈棲塞北人¶
　　將進酒¶
<pb:KR4f0069_SBCK_027-13a>¶
將進酒乗大白硨磲為罌錦作&KR0456;燕京杜康字琥珀朱緡三千¶
酒一石君呼六慱我當擲盤中好采顔如花鴛央分翅真可誇¶
壺邉小&KR0078;㧞漢幟壮士失色徒喧譁拉君髥勸君酒人間得失¶
那復有男兒運命未亨嘉張良空槌慱浪沙秦皇按劍搜草澤¶
豎子來為下邳客一朝崛起佐沛公身&KR0016;蒼龍&KR0013;赤舄滅楚蹙¶
項在掌間始知橋邉老人是黄石狂風吹沙黒漲天天山雪片¶
落酒筵錦屏繡幙不覺煖齊謳趙舞繞𦞃前人生遇酒且快飲¶
當塲為樂須少年何用窘束坐自煎陽春豈𤼵斷蓬草白日不¶
照黄壚泉君不見劉伶好酒無日醒幕天席地身冥&KR0115;其妻勸¶
止之舉觴向天白婦人之言不&KR0085;聴又不見漢朝公孫&KR0091;鉅公¶
<pb:KR4f0069_SBCK_027-13b>¶
脱粟不舂為固窮規行矩歩自衒丗不若為蝨處禈中丈夫𫠦¶
貴豈窮苦千載倜儻流英風人言徐卿是癡兒䄂中吳鉤何用¶
為長安市上歌撃筑坐客知説髙漸離我醉且倒黄金罍丗人¶
𥬇我哺糟而揚醨吁嗟屈原何清漁父何卑魯連乃蹈東海水¶
梅福脱帽青門枝眀朝走馬報讐去襄子橋邉人豈知¶
　邉貢¶
　　題金谷園圖賦得緑珠怨¶
誰言妾命薄結髪承主恩誰謂妾身輕&KR0194;冠金谷園園中桃李¶
千萬𣗳對妾妍華避無處徘徊歌舞曲未終門外𢧐鼓聲逢逢¶
當時只𠋣紅顔貴豈料紅顔為主累主家髙樓天與齊妾身不¶
<pb:KR4f0069_SBCK_027-14a>¶
惜委黄泥他生&KR0133;作&KR0742;&KR0378;燕長傍樓中梁棟棲¶
　康海¶
　　秋風詞¶
長安道上秋風起吹入青門草靡靡客子携琴燕趙來一感秋¶
風心欲死鳴鞭躍馬過我前那堪杯酒重留連酒酣意&KR0148;百志¶
奮談笑須&KR0119;空百年坐中歎爾壮士心人事何須問古今張蒼¶
亦能論刑法君平徒然卜六壬仲尼治國苦不稱曽参事母尤¶
難信時勢摧人着處生英雄遇抑常遲鈍南山磊磊雲&KR0148;横寒¶
泉湔湔終日鳴請君拂䄂謝人丗與爾常為谷口耕¶
　孟洋¶
<pb:KR4f0069_SBCK_027-14b>¶
　　客有謂余道京師故事感而賦傷歌行¶
君不見長安富家種花竹綺窓蘭榭如金谷四時留客宴常開¶
齊絲燕管日追陪酒酣賔主皆傾倒盡道結交苦不早醉𠋣佳¶
人池水邉腥膻厭飫出時鮮促歌索舞從君欲風度青林眀月¶
懸可憐今夕同歡讌事到眀朝有更變家破亭䑓日漸非園荒¶
桃李花如霰主人辭舍燕分飛送塟無人弔者稀諸兒道上有¶
飢色舊客相逢不相識莫笑哀&KR0093;重愽徒人生緩急誰𫠦無叩¶
門不以親為觧始是昻蔵一丈夫¶
　殷雲霄¶
　　行路難¶
<pb:KR4f0069_SBCK_027-15a>¶
少年白馬珊瑚鞭㳺冶長安大道邉歸來暫向青樓卧千金買¶
醉不論錢窮巷老生亦何為經年讀書只下帷漢朝天子方好¶
武頭童齒豁憐者誰¶
　鄭善夫¶
　　汶上對月¶
焉𦒿八月風髙起鴻雁羣飛渡淮水月下清砧愁逺人天涯芳¶
草思公子王郎哀時最蕭瑟萬里迢迢向南國呼我上船設氷¶
鱠仰天頌酒開胷臆闗山茫茫何處邉但見急管哀中天馮夷¶
聴曲波面出楊柳亂落西風前酒酣月落歌未巳隴思江情㗳¶
然起未掛姓名玉策上&KR0133;添海水金樽裏人生合歡那可測有¶
<pb:KR4f0069_SBCK_027-15b>¶
似大海翻萍葉囬首親朋各别離豈無江漢通舟楫浮光過鳥¶
不復駐達官好爵身之蠧况乃豺狼横地軸何限驊騮窘天歩¶
竹林諸賢皆酒徒嗣宗只&KR0133;歩兵厨古来賢達一澌盡醉郷之¶
托今何如¶
　顧璘¶
　　古壮士歌¶
山西壮士何才雄虬&KR0161;燕頷生英風青春挾槊三邉外白晝探¶
丸九市中一身列侍麒麟殿跨出龍駒萬人羡狐腋朝裁趙客¶
裘鵜膏夜淬吴王劍生年十五事横行肯學操觚記姓名當衢¶
賈勇萬乗避臨危重義一身輕田文雞狗真餘子有足不曵春¶
<pb:KR4f0069_SBCK_027-16a>¶
申履眼前國士稍傾心慷慨橋隂為君死¶
　王廷相¶
　　南昌行¶
豫章妖星蝕太白飛入鉤陳闘光赤欽天愽士不敢奏逺臣見¶
之空嘖嘖周公卜𪔂八百春漢代規摹逺過秦山東諸侯自破¶
滅淮南雞犬安能神白洲老子中䑓長何用文章䛕莽新慶陽¶
鄙夫稱雄特學得兵書翻助賊南風不用北人力東門黄犬嗟¶
何及君不見河南許汝登皎皎真丈夫口中舌可㫁萬&KR0010;不肯¶
呼匣裏寳刀光雷電悔不先彂梟賊顱報國心丹不言苦甘死¶
寕&KR0014;效囚虜巳𢬵魂作太湖雲何惜血染洪州土黄霾塞天白¶
<pb:KR4f0069_SBCK_027-16b>¶
日昏長風翻江帝心怒鄱陽未接動王師坐令狂奴&KR0148;先阻汝¶
登汝登振古豪吞聲苟免蜉蝣曹¶
　王守仁¶
　　廬山東林寺¶
東林日暮更登山峰頂髙僧有蘭&KR0002;雲蘿磴道石參差水聲深¶
澗𣗳髙下逺公學佛&KR0077;援儒淵明詩酒不入社我亦愛山仍戀¶
官同是乾坤避人者我歌白雲和者寡山自㸃頭泉自瀉月眀¶
壑底忽驚雷夜半天風吹屋瓦¶
　　宿廬山寺¶
昨逰開元殊草草今日東林逰始好手持蒼竹撥層雲直上青¶
<pb:KR4f0069_SBCK_027-17a>¶
天招五老萬壑笙竽松&KR0284;哀千峰掩映芙蓉開坐俯西岩窺落¶
日風吹孤月江東來莫向人間空白首富貴何如一杯酒種蓮¶
栽菊两荒凉惠遠陶潜骨何朽乗風我欲還金庭三洲弱水連¶
沙汀他年海上望廬頂烟際浮萍一㸃青¶
　杭淮¶
　畫山水¶
烟霞蒼茫忽在座半空樓閣浮青春不須更問𦘕者誰對此頗¶
覺滄洲真白鷺羣飛雪㸃亂緑江萬頃苔文新漁舟两两停不¶
去桃花春雨迷江津更扵松下貌二老凉風蕭蕭白葛巾仰天¶
一笑觀日出避丗豈是巢許倫吾生亦有烟霞癖瀟洒筆端欣¶
<pb:KR4f0069_SBCK_027-17b>¶
㑹神酒罷聊歌紫芝曲谷口青山生白雲¶
　王璲¶
　　和髙季廸將進酒¶
君不見雲中月清光乍圓還又缺君不見枝上花容華不久落¶
塵沙一生一死人皆有緑髮朱顔豈能乆尊前但使酒如䋲肘¶
後何須印懸斗咸陽黄犬悔巳遲至今千載令人&KR0339;試㸔古來¶
功業士何如陌上逰冶兒百年飄忽&KR0009;宇内日日歡娱能㡬歳¶
勸君莫惜嚢中金便趂人前先買醉臨邛壚頭緑蟻香柳花捲¶
雪春茫茫吴&KR0078;越女嬌相向痛飲須盡三千觴興來狂笑縦所¶
適慎勿畏他權貴客東風吹落頭上巾此夕獨醒端可惜一朝¶
<pb:KR4f0069_SBCK_027-18a>¶
羅綺生網塵粧樓空鎻青蛾人酒星不照九泉下孤鳥自㺯山¶
花春觧我金貂脱君素裘白日既𣳚秉燭遨逰君為我舞我為¶
君歌歌舞相合其樂如何¶
　李春芳¶
　　織婦詞¶
白露沾衣草&KR0393;唧唧老婦田間夜夜紡績達曙猶聞機杼聲衰¶
年辛苦何時極&KR0004;三&KR0004;四月&KR0004;見連宵坐待月如練木綿花少¶
筋力衰七日促成一疋半児啼飢女號寒里胥到門横索錢機¶
杼𠋣壁𩀱淚漣¶
　柯潜¶
<pb:KR4f0069_SBCK_027-18b>¶
　　山水圖為兵部員外郎王恕題¶
玉堂清署春風前焚香㸔𦘕皆神仙𦘕中風物得真意峰巒𨼆¶
約生雲烟大山如龍欲飛去小山盤盤如虎踞奔流一道破山¶
來散作濤聲滿江𣗳逺村徴茫三两家古渡無人横㫁槎近村¶
茅屋䕃榆柳門前沃土饒桑麻别有髙亭向洲渚斜日滿簾水¶
禽語滄波浩浩勢吞天蜃&KR0148;昏昏欲成雨&KR0004;疑匡廬山下落星¶
灣又似洞庭湖上之君山瓊宫貝𨶕𠋣霄漢無乃蓬萊方丈非¶
人間我生慣喜山中樂随意雲樓與山閣故郷一别今十年石¶
洞梅花㡬開落臨圖忽憶舊逰踪便欲沿溪上丘壑此身留滯¶
未應歸回首江天雲漠漠¶
<pb:KR4f0069_SBCK_027-19a>¶
　　雪麓漁舟圖¶
大山小山無寸青長江萬里如月眀楚天不盡鳥飛絶老𣗳欲¶
動風無聲何人方舟順流下草衣篛笠俱瀟灑蓬底有児&KR0014;讀¶
書不是尋常釣魚者玄真子陶朱翁避丗逃名俱已矣後來空¶
自談髙風我視功名等塵垢何似忘言付杯酒武陵豈必皆神¶
仙桃花流水人間有¶
　俞泰¶
　　朝天宫杜真人𦘕¶
亂雲閣雨山欲低溪烟籠𣗳村欲迷鍊師採藥入雲去𣗳底茅¶
茨空鶴栖雲開須&KR0119;鍊師返庭鶴一聲人意逺本來大道自森¶
<pb:KR4f0069_SBCK_027-19b>¶
然萬木蕭踈落霞晚¶
　顧清¶
　　夜泊&KR0235;皇山聞鳥啼有感¶
吴𧖟三眠欲上山吴禽夜啼吻欲乾啼言摘山湏㸔火天欲眀¶
時啼更苦青樓羙人紅錦帷歌舞歸來月已低銀缸斜眀照春¶
睡問着摘山渾不知¶
　張&KR0235;翔¶
　　從軍行¶
桓桓二十羽林郎時縁宿衛親君王逢時馳上上林道虎皮裁¶
鞍装七寳遼東弓挽五石强逢虎虎斃逢熊殭俄聞𢧐書報天¶
<pb:KR4f0069_SBCK_027-20a>¶
子怒㧞寳刀斫案起刀頭字刻天漢年曽助衛霍收三邉黄昏¶
繋肘出城去刷地龍媒等飛翥半夜已度黄河流平眀手提血¶
髑髏單于斬獻夭顔喜侯封裂地一千里廟堂肉食多詭随争¶
如六郡良家兒¶
　錢福¶
　　對酒行¶
君不見仲尼大聖生絶周道徳直與天地侔河水洋洋賦歸去¶
不與石闘并龍求魯人有目詎能識乃云此是東家丘又不見¶
晦庵始仕桐安時自云抱&KR0018;無一施立朝未滿四十日拂衣歸¶
去成棲遲要津忽起偽學禁弟子逺竄遭流離聖賢不遇尚如¶
<pb:KR4f0069_SBCK_027-20b>¶
此薄材何必干眀時不如常對一尊酒午醉未醒眠到酉丗態¶
人情淡不交清風眀月來吾囿亂愁豁去壮顔開此身如在無¶
何有樂矣乎樂矣乎天地皆吾安樂&KR0810;何必馳驅名利途竇梁¶
顯宦今寂寞石王富室還如何到頭萬事一蕉鹿有酒莫惜頻¶
頻沽春風吹來何處鳥聲聲似喚提胡盧花前醉倒花下卧月¶
移花影來相扶試㸔屈子沉湘水不如賀老逰鑑湖春風行樂¶
莫蹉跎頭角不受風塵磨今日樂眀日樂李白去&KR0006;吾復作生¶
計在天從厚薄咲煞楊雄讀盡書寂寞無言自&KR0300;閣¶
　孫一元¶
　　山中人歌¶
<pb:KR4f0069_SBCK_027-21a>¶
山風日暮吹黄獨山人歸來山中宿白雲萬頃髙映屋山光相¶
對眉髪緑萬物到手吟不足詩草床頭牛腰束麋鹿相過亦不¶
觸毳&KR0129;芒屩識髙躅我今鍊藥山之麓山中之人駕黄鵠¶
　沈周¶
　　暑中冩雪圖¶
六月添衣喚童子自𦘕雪圖茅屋裏玉花出筆飛上𣗳惨澹隂¶
山無乃是老生放筆還自笑顛倒炎凉聊復爾門前有客來借¶
㸔滿眼黄塵汗如雨¶
　　㸔送吟勸陳丗則酒¶
花下一壺酒人與花酬酢𣗳上百枝花花對人綽約昨日顔色¶
<pb:KR4f0069_SBCK_027-21b>¶
正鮮妍今朝少覺不如昨人若無花人不樂花&KR0002;無人花寂寞¶
㸔花不是久逺事人生如花亦難托去年花下㸔花人今年已¶
漸随花落花且開酒且酌催花鼓板撾芍藥醉他三萬六千塲¶
我與花神作要約¶
　　將進酒¶
君不見人生百年駒過隙何况人生不滿百又不見來丗不可¶
待徃丗不可追百年三萬六千日日日爛醉君何辭天公那得¶
私人物頭上不可掃自髪𫠦以知章眼落井底花太白手捉江¶
中月金蓮𦘕炬飛碧烟趙女起舞&KR0191;四筵主人勸客連夜飲似¶
恐明朝非少年新豐酒槽滴紅露十千一斗亦有數為君㸃&KR0077;¶
<pb:KR4f0069_SBCK_027-22a>¶
𬗋綺裘不惜更脱珊瑚鉤門前楊花如水流入來愁人風滿樓¶
將進酒開君愁¶
　　春歸曲¶
今朝三月三十日問春果是眀朝歸春歸當尚何處去春亦不¶
言花亂飛東家蝴蝶已無頼强逐㳺絲揚落暉青樓粉暗女子¶
嫁朱門烏啼賔客稀春一去萬事非臨岐更把一杯酒愁見墻¶
頭梅子肥¶
　文徴眀¶
　　見新燕¶
杏花飛飛春燕來主人花下新堂開花間相見驚相識緑𣗳東¶
<pb:KR4f0069_SBCK_027-22b>¶
風捲簾入漠漠踈簾碧草齊斑斑小雨青泥濕城中甲第連雲¶
起𦘕棟朱甍春旖旎如墨寧無繡幕思多情&KR0077;向茅簷底茆簷¶
日暖繡户寒古來只作尋常㸔乃知物性無新故丗情自爾分¶
貧富我家舊宅經㡬遷僅有此屋三年前人言禽鳥得&KR0148;先主¶
人貧病何當痊人生未怕常貧賤但&KR0133;年年見新燕¶
　　五月十七夜與湯王諸子石湖行春橋待月¶
夕光浮山蒼靄横行春橋東江月生長風吹波天鏡濶白波渺¶
渺菰蒲聲㣲瀾壓玉揺空眀扁舟忽動江湖情&KR0699;頭魚蝦夜可¶
買得酒試與諸君傾山空夜久人竟醉髙歌互答漁舟驚漁舟¶
天上來棹入滄溟去似聞漁歌縹緲不㫁出烟蘿水逺天長不¶
<pb:KR4f0069_SBCK_027-23a>¶
知處一髪青山落鏡中萬里横河碧空曙人生行樂不易得賞¶
心况有尊前客江山如畵酒如澠相看不飲空頭白不見橋東¶
千尺䑓吴王曽此夜㘅杯歡讌不堪芳漏永西施舞罷越兵來¶
越兵已成功越王安在哉鴟夷竟去不復廽吴宫越壘空復生¶
蒼苔千古興亡搃烟滅只有湖山未消歇吴王去來今㡬時㡬¶
人能醉湖中月¶
　　漁𨼆¶
漁翁老去頭如雪短笠輕蓑舟一葉百頃魚蝦足嵗租十&KR0215;鸕¶
鷀足家業横笛朝衝柳外風浩歌夜弄波心月不嫌湖上有風¶
波丗上風波今更多¶
<pb:KR4f0069_SBCK_027-23b>¶
　祝允明¶
　　答孫山人太&KR0004;&KR0009;吟卷歌¶
秋風落葉露為霜羙人去我天一方只知朔雁翔南去寕觧魚¶
書可&KR0009;將分開尺素雲生手濯濯芙蓉𠋣楊柳金丹熒熒伏𪔂¶
竈寳劍時時拂河斗仙韶本是清都樂欲奏人間舞羣獸去年¶
送别吴王䑓&KR0282;齒㣲踪長緑苔相思每望秦川月&KR0009;信俄傳越¶
使來越使&KR0014;&KR0009;書不知書中意何如君&KR0014;&KR0009;書卷不知我膓車¶
輪轉李白上天鮑照没此聲何處君留得霞為衣&KR0006;月為澤金¶
光草&KR0006;換君骨二子雄風不可尋九霄星露夜沉沉但㸔一片¶
千年月懸向青天照我心¶
<pb:KR4f0069_SBCK_027-24a>¶
　　王右丞山水真蹟歌¶
生烟漠漠中有𣗳𣗳外田家㡬家住重巒&KR0232;塢随不㫁茅舍時¶
時&KR0002;菌附两人並向魚梁渉一鳥遥從翠㣲度行雲淡映荒水¶
陂似有斜陽帯㣲煦傍篠白沙眀青林滃成霧乍眀乍晦景萬¶
變想當夏盡秋&KR0004;處石墻短縁隈隈水淺縈廽寛平一畝蔽層¶
屋板扉犬吠無人開書堂𣗳深晝寂寂主人應是王摩詰清晨¶
&KR0016;鹿㸔田出行過柴沜日向夕㑹招髙適與裴廸共賦輞川佳¶
事畢圖成興盡詩未筆¶
　唐寅¶
　　七夕歌¶
<pb:KR4f0069_SBCK_027-24b>¶
人間一葉梧桐飄蓐收行秋囬斗杓神官召集役靈鵲直度銀¶
河横作橋河東羙人天帝子機杼年年勞玉指織成雲霧紫綃¶
衣辛苦無歡容不理帝憐獨居無與娱河西嫁與牽牛夫自從¶
嫁後&KR0440;織絍緑鬂雲鬟朝暮梳貪歡不歸天帝怒責歸却&KR0191;來¶
時路但令一歳一相見七月七日橋邉渡别多㑹少如奈何却¶
憶從前歡愛多匆匆萬事説不盡玉龍已駕随羲和河橋靈官¶
催曉𤼵令嚴不肯輕離别便將淚作雨滂沱淚㾗有盡愁無歇¶
吾語織女君莫怨天他無窮㑹相見猶勝嫦娥不嫁人夜夜孤¶
眠廣寒殿¶
　蔡羽¶
<pb:KR4f0069_SBCK_027-25a>¶
　　越來溪¶
越來溪光常浥浥逺接吴江混寒碧暝鍾未起秋霞飛坐眺無¶
如茶磨石越來溪上多逰人香車寳轡俱生塵桃花始紅芳草¶
緑三月來尋曲江曲春花秋月無盡頭朝來暮徃何時休吴臺¶
越館今何在蒼烟碧石俱含愁我来八月露&KR0148;凉常從雲端開¶
竹房溪山一卧便十日形骸爾我渾相忘沙眀鳥白奈不得况¶
是長橋菰米香¶
　陳淳¶
　　搗衣篇¶
夜迢迢草白露寒衣未曽絮碧杵白玉床桂花龍水香長廊曵¶
<pb:KR4f0069_SBCK_027-25b>¶
&KR1231;踏月光莎雞出户螢入房金井梧桐生夜凉凉風起聲轉促¶
繡閣瓊窓　眀燭悽悽玉闗情秋半亂心曲亂心曲其奈何銀¶
河咫尺愁風波何况桑乾道路多¶
　常倫¶
　　去&KR0010;¶
去&KR0010;偶來㳺燕趙不謂留滯長安道半年館穀長安道自笑謀¶
身何草草買舟復作壽春行南北相望何浩渺千里遨逰𩔖轉¶
篷百年悠悠不自保古稱沉憂令人老覧鏡自覺容枯槁男兒¶
三十亦不少浩歌歸去誰云蚤¶
　楊慎¶
<pb:KR4f0069_SBCK_027-26a>¶
　　流螢篇¶
沉沉雁沼鬰棲連𨼆𨼆龍宫熠燿然濛晴零雨東山下䬃轉薰¶
風南陸邉可憐合暈暉玄夜可惜分華簇綘天綘天玄夜景㣲¶
茫氷簟銀床漏未央誰家院落非天燭何處園林不夜光夜光¶
瀼露下天燭凉氛㵼隂雨遥穿翡翠簾流星近度鴛央瓦此時¶
蟋蟀罷宵征此際蜩螗停沸聲長門團扇班&KR0078;　阿房卷衣秦¶
后屏蘇婦下機粧不理卓女當罏酒半醒為見流螢思逺道為¶
感流年惜芳草暝㸔𩀱星烱不眠曉望長河白如掃蕩子從軍¶
向月支閨人對影殢秋期𧖟絲婉轉連環字雁帛殷勤織錦詩¶
&KR0133;得逢君拾光彩不教賤妾歛愁眉¶
<pb:KR4f0069_SBCK_027-26b>¶
　　垂楊篇(椘雄苴刀橋有垂桞一株婉約可愛徃來過之賦/此志感)¶
靈和殿前艶陽時忘夏館裏光風吹千門萬户旌旗色九陌三¶
條雨露滋蒼凉苑日籠燕甸縹緲宫雲覆京縣芳𣗳重重歸院¶
迷飄花㸃㸃臨池見臨池歸院縂仙曹應制分題競綵毫詔乗¶
西第將軍馬詩奪東方學士&KR0129;金眀緑暗留烟霧舊燕新鶯喚¶
朝暮只知眉黛為君顰肯信腰肢有人妬從此沉淪萬里身可¶
堪憔悴四經春支離散木甘時棄攀折荒亭委路塵揺落秋空¶
上林逺婆娑生意華年晚膓㫁闗山明月樓一聲横笛清霜坂¶
　薛蕙¶
　　江南曲¶
<pb:KR4f0069_SBCK_027-27a>¶
江南光景殊無頼水如碧玉山如黛吴王舊苑芳草多鴛央飛¶
過斜陽外船頭醉岸烏紗巾興來㸔遍江南春五湖倘遇范少¶
伯奪取當時傾國人¶
　　寳劍篇¶
昔聞歐冶鑄寶劍冶中蛟龍歘揮霍冶開火歇蛟龍失黯黯青¶
雲吐芒鍔赤山丹液色鬱勃白帝金精&KR0148;縈薄翠珉磨出氷洞¶
眀寶鞘装成金錯落　鵜膏&KR0631;科斗字鹿盧玉映芙蓉鍔坐上¶
傳㸔疾風起尊前㧞舞驚虹躍&KR0214;尤蒼黄化石隕天吴辟易随¶
潮&KR0077;果然魑魅忌精爽坐令神物蔵&KR0115;漠由來丗事不可測湏¶
&KR0119;淪落豐城側玉珥彫零苔蘚昏雪花蠧蝕塵沙黒當年得意¶
<pb:KR4f0069_SBCK_027-27b>¶
㫁犀象今朝失路埋荆棘地底龍眠&KR0017;猶泣斗間&KR0148;騰人未識¶
泥塗汙辱君勿悲風雲變化時將逼掘獄重開𩀱寶刀入市爭¶
酬萬金直自古英雄每如此平生蹉跌長歎息哀歌謾作行路¶
難髙飛自有横行翼¶
　王庭陳¶
　　燕歌行¶
漢家防胡重北鄙薊門遼塞連天起雲中𢃄甲三十萬河外營¶
田五千里漁陽都䕶李輕車逐虜常&KR0025;翰海隅金戈鐡馬横行¶
日伐鼓吹鐃血𢧐餘白登山下舊屯軍青海灣西新闘氛漠漠¶
春生猶白草蕭蕭日落盡黄雲磧裏隂風捲沙柳月底秋聲咽¶
<pb:KR4f0069_SBCK_027-28a>¶
刁斗戰馬常嘶邉地寒虎士悲傷别離久離人日日念還家處¶
婦年年望返槎塞垣久遇鵞毛雪閨中十見櫻桃花櫻桃花開¶
燕來早不見征人見芳草無書&KR0009;與洛陽春有夣迷&KR0077;邯鄲道¶
胡平燕代羽書稀壮士功成盡錦衣不恨賤妾憔悴死但&KR0133;良¶
人及早歸¶
　　楚岸吟&KR0009;牟子¶
楚岸長楊垂至地百鳥嬌啼春自醉晴絲冉冉墮碧空風光頗¶
為逰人媚我家黄子國君住鄂王城大江東下雲霧接滔滔應¶
㵼故人情憶&KR0004;同領南宫宴白馬青&KR0129;花暎面本期霄漢共翺¶
翔寧知丗路更多變我歸十年前君歸十年後榮華顛倒&KR0002;夢¶
<pb:KR4f0069_SBCK_027-28b>¶
中人情翻覆無不有我將振衣從子逰請君洒掃鸚鵡洲遲日¶
經行桃竹杖烟波摇𣻌木蘭舟須令漢水變春酒更遣大别為¶
糟丘蛟龍自吟鶴自舞仙人鐡&KR0327;沉髙樓留連坐待明月上翠¶
娥勸飲來沙頭竹林諸賢真𤨏𤨏髙陽酒徒安足儔吁嗟此㑹¶
難即得使我悵望無時休君不見楚宫寂寞臺殿荒&KR0010;&KR0010;東風¶
開野棠三閭憔悴行吟處千古猶傳杜若香丈夫眼底安足計¶
君行采采莫相忘¶
　敖英¶
　　長干行¶
鴨觜岸低春水滿水邉膩緑蒲芽短誰家兒女採蒲芽𩯭溜寳¶
<pb:KR4f0069_SBCK_027-29a>¶
&KR0107;金鳯斜娉婷自信心如鐡坐閲江流千萬折歸來結鏡思獨¶
苦露滴風簷月亭午¶
　　擬長信宫詞¶
春雨霏霏春草短落絮飛花春不&KR0249;珠簾聞捲珊瑚鉤南雲望¶
㫁龍旂逺飛龍凌波百靈從萧蕭陵木揺悲風更聞較獵觀成¶
功妾身恨不當前熊孤燈掩映百憂集歴歴羅繻淚㾗濕監宫¶
夜半伏青蒲又報遼陽羽書急¶
　蔣山卿¶
　　燕歌行¶
清霜落木寒蕭森白日既匿光景沉闗山迢迢絶信音目極千¶
<pb:KR4f0069_SBCK_027-29b>¶
里傷人心念君他郷久𣻉&KR0075;長夜展轉憂難任空閨寂寞愁錦¶
衾涕零如雨不可禁泠泠纎指彈鳴琴張絃促柱𤼵哀吟月眀¶
洞户流清隂凉風飄飄吹我衿起㸔𣗳上𩀱棲禽雄鳴雌飛守¶
故林我何㷀㷀獨至今¶
　陳沂¶
　　重别行¶
帝城門外揚車塵盡日勞勞行路人人生離别重繾綣况復送¶
君當暮春昨日花開復欲落黒髮㡬時不為樂我今向衰君少¶
年我少年時亦如昨燕䑓黄金照日邉古人已徃今誰賢丗事¶
多悲更難語繋馬躊躇樽酒前¶
<pb:KR4f0069_SBCK_027-30a>¶
　𫝊起岩¶
　　放歌行¶
君不見長安貴家賤纓組女作婕妤兒尚主九衢甲第干青雲¶
廣堂白晝生風雨黄頭奴子緑鞲衣殺人市中如磔䑕又不見¶
季倫任俠起荆州一朝宅&KR0213;擬王侯明珠百斛市妖冶夭桃濃¶
李𠑽朱樓鞲鷹牽犬厭梁肉平生不識農圃憂深谷髙陵如覆¶
手昔時富貴今安有北邙荒草日更多尚見當年古阡否素絲¶
縈頭倐可繅朱顔叛人不易守東海徐生更渺漫人間安得九¶
還丹秦皇漢武但蟻穴天台石室空雲烟莫信籛期非&KR0294;籙莫¶
謂𥞇阮非神仙吾生少長山水國青峰繞屋沿江邉桑麻雞犬¶
<pb:KR4f0069_SBCK_027-30b>¶
滿村落疑是武陵溪水前年來尤覺厭人事抱書散髪山中眠¶
閒雲時生見圗𦘕野鳥忽來成管絃依岡夕日㫁虹𨼆挂巖暮¶
雨幽花然劃然長嘯裂山石酒盃自可支流年浮生槁壌已自¶
惬未慕方丈蓬萊間¶
　黄佐¶
　　月下酌李王二子歌¶
青&KR0129;白馬欵我扉緑蟻沽就霜螯肥長風送秋入燕𣗳但見萬¶
里銀蟾飛持螯酌酒向二子銀蟾㺯我盃中輝古来㡬許歎圓¶
缺今子不醉當無歸君不見王子喬君不見丁令威雲間笙鶴¶
去不返遼陽仙　誰能希相逢髙歌且傾倒耳熱那聞今是非¶
<pb:KR4f0069_SBCK_027-31a>¶
酒䦨揮手一為别滿空白露眀秋衣¶
　皇甫冲¶
　　廬山行¶
廬山秀出南斗傍錦屏繡谷遥相望五老峯連紫霄裏飛流瀑¶
布揺天光披雲摘星結遐想安得鶴駕随蒼茫洞前桃杏㡬千¶
載東風遥遥不相待匡君已逝留此山蘿月&KR0115;&KR0115;至今在香罏¶
赤石春草生瓊蕋蕭條為君采青天不動九江眀我欲因之朝¶
玉京石梁遥指金銀𨶕山空無人猿夜驚他時肯擕九節杖與¶
爾長吹子晋笙¶
　皇甫涍¶
<pb:KR4f0069_SBCK_027-31b>¶
　　傾金罍歌¶
吴王城裏花如錦東風吹愁復愁甚花間莫遣空金罍臨流折¶
花勸君飲勸君飲君勿辭月光花影常相随何為失足太行道¶
坐令齷齪愁𩀱眉桐隂未落秋風起夕陽惨澹東流水浩歌荷¶
鍤蒲萄春古來痛飲真難比君不見百花洲上空蒿萊城鴉暮¶
雨江聲哀碧山江頭更今古麋鹿又繞姑蘇䑓白楊蒼苔㡬人¶
在清歌妙舞何時開不如攀花對明月與君夜夜傾金罍¶
　　西湖歌&KR0009;方思道¶
西湖窈窕三十里柳絲&KR0877;烟拂湖水青山蕩𣻌春風來蘇公堤¶
邉花正開玉缸春酒映江碧㡬醉江邉柳花白城頭日出照髙¶
<pb:KR4f0069_SBCK_027-32a>¶
樓銀箏翠管喧行舟吴姝如花捲綃幕山水倒入金屏流朝來¶
復脱千金駿還有床頭紫綺裘人生行樂莫顧惜落日松風吹¶
古丘我憶京華舊逰地漁浦東㸔動愁思醉裏空歌鏡湖月夢¶
中尚識孤山寺信安使君還舊溪應對花巵惜觧携白沙翠竹¶
無人問湖上孤吟聞馬嘶¶
　皇甫汸¶
　　出門行¶
君不見李君出門仰天笑仗劍直走長安道又不見蘇季還家¶
人盡輕敝裘載入咸陽城丈夫意氣横雲海跼促寕為轅下態¶
白璧雕磨羙益光黄金百鍊精還在身&KR0002;藩羊觸未安心同塞¶
<pb:KR4f0069_SBCK_027-32b>¶
馬達能觀人情谿壑非云險丗路風塵本自歎魏尚朝聞起代¶
門夕㸔持節擁朱軒觧道聖眀能使過須知感激為&KR0742;恩¶
　蘇祐¶
　　哀長平¶
長平一夕悲風起四十萬人同日死燐火蕭蕭隂雨青膏血茫¶
茫土花紫衰草黄沙寒日曛山空野曠度愁雲西望咸陽杜郵¶
道不須重弔武安君¶
　髙叔嗣¶
　　月夕望時需家音不至¶
魚雁欺人不作使蟾兎從郷到何駛两地㣲心托逺將消愁豈¶
<pb:KR4f0069_SBCK_027-33a>¶
待赫&KR1389;&KR0083;屋梁此際想玉顔樓船何日同皓齒月髙霜白夜難¶
徂天逺人孤恨益多燈寒燭㣲相寂寞草香花彂空婆娑三星¶
在天更何夕角枕錦衾奈樂何¶
　唐順之(顧玄言曰唐中丞詩稱名家早居翰苑便躋貞觀武/徳羣躅及還毘陵直造開元大暦妙處並足流響詞)¶
(林其古體如雲津躍龍幻變莫状近體如風澗鳴琴幽逸/有致/&KR0253;仲舒曰弘正間李何軰出海内多師宗之迨其)¶
(弊音響足𦗟意調少歸剽&KR0060;雷同正變雲擾太史少振之/為&KR0004;唐宏䴡該整咳吐金璧)¶
　　結客少年塲行¶
長安少年膽氣麤生來耻作轅下駒買交不惜千金産使氣能¶
拚七尺軀探丸夜入平陵郭走狗時過渭水隅朱門傾盖争言¶
晚白首同心不&KR0133;餘俠士由來重然諾一言妻子堪相託魯國¶
<pb:KR4f0069_SBCK_027-33b>¶
朱家不學儒洛陽劇孟偏能愽别有侯王勢絶倫甍甍甲第接¶
天闉蕭朱自𠋣金貂貴班許元&KR0091;肺腑親青牛翠&KR0955;朝朝合琴¶
瑟朱絃夜夜陳門下俱為驚座客堂中皆是報恩人當時顧盻¶
生光彩自矜意&KR0148;長無改何言榮耀有沉銷雲散星分在一朝¶
舊客誰過竇車騎新知盡入霍嫖姚始知富貴多親故始知貧¶
賤長辛苦他年北𨶕競彈冠今日南山空射虎積薪前後逓相¶
踰一死一生交態殊獨有子雲甘寂寞閉門自草太玄書¶
　　從軍行送吕兵曹募兵遼海¶
匈奴十萬入雲中烽火照耀甘泉宫𢧐士三春不觧甲天王一¶
怒欲臨戎追兵盡選流星&KR0016;併力齊分眀月弓虜&KR0148;慿陵恒侯¶
<pb:KR4f0069_SBCK_027-34a>¶
<pb:KR4f0069_SBCK_027-35a>¶
　　日本刀歌¶
有客贈我日本刀魚&KR0161;作靶青絲綆重重碧海浮渡來身上龍¶
文雜藻荇悵然提刀起四顧白日髙髙天冏冏毛髪凛冽生雞¶
皮坐失炎蒸日方永聞道倭夷&KR0004;鑄成㡬&KR0010;埋蔵入深井日¶
月煉火&KR0148;盡一片凝氷闘清冷倭夷塗刀用人血至今斑㸃誰¶
能整精靈長與刀相随中宵常見倀人影邇來胡虜頗驕&KR0219;昨¶
夜三闗又聞警誰䏻將此向龍沙奔騰一斬單于頸古來神物¶
用有時且向嚢中試韜頴¶
　胡纘宗¶
　　君不見贈朱士光太守¶
<pb:KR4f0069_SBCK_027-35b>¶
君不見絶代李廣未封侯君不見劉蕡才髙翻下第君不見賈¶
&KR0105;白首淹長沙君不見屈平離騷空灑淚君不見囬也陋巷嘆¶
屢空君不見夷齊首山嗟不丗君不見文王演易羑里囚君不¶
見周公𫉬謗東都避君不見棧道嶮巇盡雲上君不見江濤洶¶
湧遥天際君不見豺虎嘵嘵君不見荆榛翳翳君不見陶淵眀¶
君不見柳下恵¶
　顧夢圭¶
　　招盧駕部逰西山¶
盧生逸興古來少瘦馬年年&KR0191;芳草聞説東曹公事稀山行須¶
及鶯花好蕭條旅館製春衣拄笏西㸔冷翠㣲與君明日即偕¶
<pb:KR4f0069_SBCK_027-36a>¶
徃醉㸔流鶯花下飛山中絶與江南似恐爲春光亂郷思未得¶
扁舟訪故廬且復聮鑣脩禊事人生百年㡬日春休將黒髪戀¶
風塵去年此地君曽至想見鶯花待故人¶
　張治¶
　　山人歌¶
之山山人來武夷自言曽上㸔天池層巒疊嶂不可數香爐五¶
老青纍纍丹梯百丈𠋣空出下有三級泉倒垂奔流直㵼落絶¶
壁龍跳虎躍猿猱悲攀蘿策杖訪白鹿林深石滑巖﨑嶇棲賢¶
橋頭弄眀月醉歌撃㫁長松枝聴之𤼵我胸中竒凌風欲呼黄¶
鶴&KR0016;周逰六合覧八極南窺衡岳窮九疑羅浮四百搃烟霧岷¶
<pb:KR4f0069_SBCK_027-36b>¶
峨積雪連須彌西躡太華尋紫芝三華少室紛離披太行王屋¶
㡬千里漁陽上谷黄塵起砂磧雲寒胡馬嘶日暮殘兵&KR0152;遼水¶
蓬萊碣石遥相通泰山齊魯青不窮坐觀日出扶桑東海上萬¶
㸃金芙蓉　梁雁宕排長虹㑹稽下瞰神禹宫沃焦天姥俱濛¶
濛&KR0077;捲九曲懐胷中歸來濯髮晞天池竹林洗剔顛仙碑九華¶
&KR0998;霍相追随倒蹴彭蠡掀鯨鯢上扶乾軸廻赤曦下盤鼇足寧¶
坤維天吴九首僵不飛頓令四海還清夷吁嗟丈夫志&KR0148;吞五¶
嶽安&KR0014;局促徒爾為金焦夜深老黿語洪河浪沸蛟螭舞山人¶
山人且莫歸長嘯與爾傾金罍¶
　馮丗雍¶
<pb:KR4f0069_SBCK_027-37a>¶
　　古意¶
眀月暗龍沙漢軍渡遼水都䕶錦&KR0129;鮮照耀黄雲壘玉門忽報¶
虜交圍上馬彎弓去若飛轉𢧐直衝鹿角塞摧鋒半䣃鉄稜衣¶
歸來大將論功賞例賜黄金三十鏹遍分麾下不自私笑𠋣轅¶
門射柘枝¶
　樊鵬¶
　　贈甘子¶
弼柳長堤拂地垂金條翠葉鳴黄鸝烟籠落照鋪芳草忽憩春¶
風有所思君能乗月遥相見桃花欲紅柳欲暗丈夫&KR0300;契須髙¶
歌匣中寶劍不用磨與君大醉蓮渠月莫遣相思去後多¶
<pb:KR4f0069_SBCK_027-37b>¶
　屠應峻¶
　　歌風䑓¶
漢皇昔日還沛中四海為家憶故宫沛中父老獻牛酒争識當¶
時𨺚準公咸陽宫中鹿為馬芒碭山上雲成龍子弟遞進鳴歌¶
鍾酒半泱泱歌大風湯沐之邑恩澤𨺚千秋萬&KR0010;樂無窮人生¶
悲樂須&KR0119;改猛士之思復誰在韓彭爼醢英布誅遺令猶令檻¶
樊噲古來豪傑搃堪悲沛水東流西日㣲&KR0010;&KR0010;山川猶故色風¶
雲不向沛宫飛¶
　王格¶
　　晨起書懐¶
<pb:KR4f0069_SBCK_027-38a>¶
城頭日出何光寒下照逰子秋風顔秋風吹人令人老况復紅¶
塵太行道毵毵落木覆髙樓錦組銅章翻足憂丹丘羽鶴杳何¶
許𬗋閣青雲空滯留丈夫生無稷契時日餐萬鐘不禦饑俯頭¶
未敢越階序胷中有竒誰得知君不見簟瓢曲肱樂不改千秋¶
萬載芳名在紛紛達者㨿當路一廻一盡草頭露昨夜有人江¶
上來傳道江南秋色開蘆花覆地藕絲蔓可以持竿上釣䑓五¶
斗束腰不得去使人意&KR0148;如死&KR0069;¶
　陸粲¶
　　俎上翁¶
廣武城邉列旗鼓重瞳㧞山氣如虎手提老翁坐髙爼漢王嫚¶
<pb:KR4f0069_SBCK_027-38b>¶
語項王怒爼上老翁心獨苦心獨苦兒不聞兒言但索杯中&KR0245;¶
兒自生翁自死三軍縞素為何人幸有君臣無父子由来久假¶
終必歸機心一𤼵不自知匆匆數語殊可悲漢家創業何草草¶
誰云雜伯真雜夷君不見當日隂山沙磧中胡兒鳴鏑親射翁¶
　　擁篲行¶
漢困楚阿翁忍死登髙爼楚和漢阿翁歸來依舊𢧐吁嗟翁歸¶
方立炎漢基三年為虜生無㡬功成不記翁危辱但記曽嗔無¶
頼兒泗上亭長作帝王宫中老翁猶布衣翁生不知皇帝貴家¶
令一言翁始畏兒來朝翁擁篲須臾趣詔尊上皇家令歸來金¶
滿床昔為田舍公今為天子父擁篲一迎真有助嗚呼擁篲何¶
<pb:KR4f0069_SBCK_027-39a>¶
足&KR0339;猶勝當年爼上時¶
　𡊮&KR1030;¶
　　送陸子玄逰泰嶽¶
有客手佩蒼精龍告我逺逰登岱宗岱宗根蟠九百里絶頂上¶
有秦時封金泥玉笥秘難見古文竒字誰能辨日觀遥㸔碣石¶
津雲峯正對蓬萊殿海中鰲身映天黒三山湧出神仙宅貝𨶕¶
參差結蜃樓珠宫掩映蔵蛟室君登泰嶽觀滄海九州四瀆皆¶
安在堂上遺音想絲竹壁間經傳尋魚亥丈夫𫠦志在蓬桑焉¶
能局促籠中蔵看君一劍行萬里五嶽之逰自兹始¶
　黄省曽¶
<pb:KR4f0069_SBCK_027-39b>¶
　　惜日歌¶
今日日已去眀日日復來誰將長䋲繋六龍使我紅顔長不摧¶
芳花寂寂委緑苔吾人難免為黄埃殂落不問帝王貴撤瑟豈¶
管聖賢才軒轅几杖今安在漢家陵墓昔已開仲尼徃時慟顔¶
囬後來亦悲泰山頺嗟余生長姑蘇䑓不惜青錢醸酒杯擕琴¶
把釣五湖上醉來與日同徘徊¶
　　雞鳴髙𣗳顛¶
雞鳴髙𣗳顛聲繞羅幃前起視夜何其素月蒼穹圓人生少小¶
輕歳年芳𩯭一縞不復玄逝如東流川盡&KR0002;秋空烟卷衣出門¶
歷海嶽&KR0133;餐靈藥為神仙黄山並數百白日齊三千竦身緑雲¶
<pb:KR4f0069_SBCK_027-40a>¶
中控鶴升九天揮手謝郷國&KR0259;睇心茫然¶
　王寵¶
　　楞伽山夜同吴何二子掃雪烹茶作¶
楞伽一夜三尺雪疾風澒洞茶磨裂五湖粘天凝不流虎豹咆¶
哮萬峰折短衣蠟&KR0282;荷長帚絶壁巉巖力抖搜支撑桃竹杖両¶
根快斸藍田玉數斗何吴二子皆好竒山僧顛倒袈裟披十歩¶
囬頭五歩呌&KR0232;磴懸崕相把持歸去急試煑玉法夜半紅爐炙¶
天熱中泠恵麓浪得名玉液瓊&KR0308;果竒絶稽康自是餐霞人管¶
城食肉&KR0487;相屯且須罄飲盡七盌鍾𪔂山林安足論¶
　　去年此日¶
<pb:KR4f0069_SBCK_027-40b>¶
去年此日雞籠山卧病禅林長掩闗今年此日越溪上窈窕銀¶
塘楊柳灣負劍行逰多苦辛如何只作灌園人東岩桂叢露華¶
白北渚荷飜秋色新秋色盈盈動秋水一片琉璃澄見底𩀱𩀱¶
鸂𪄠𨼆蘆洲隊隊鯈魚戯蘭沚復有秋山千叠青穹窿靈巖羅¶
畵屏繚繞如圍謝公墅虗無遥對楊雲亭少年枉汚京洛塵費¶
盡黄金季子貧乃知窮達皆由命負&KR0077;山庄蘿薜春¶
　　池州章汝愚家九華山之陽邇來㳺學吳中盛談峰巒之¶
　　勝慨然長懐作九華山歌¶
平生窹𥧌九華山不謂今逢九華客上談絶嶂下瀑泉已覺風¶
雲生两腋蓮華之峰九十九江海為池挿天碧合㳫千里來荆¶
<pb:KR4f0069_SBCK_027-41a>¶
吴嶙峋四面開旌㦸神光絶頂最上頭傳是金仙此蛻骨至今¶
白日虹霓生青天倒映五色石飛流挂劒不知數雷聲霹&KR0430;蛟¶
龍格散作銀河下五谿東走長江西七澤六月隂崖雪不消三¶
冬琪𣗳花猶白齋房乞鉢𩜹𬗋芝古洞朝元奠瑶席笙鶴嘈嘈¶
空外音鹿麋隊隊雲中迹嗟予&KR0500;落無𫠦成狂心時夢升天行¶
名山或有異人遇跪受寳訣求長生浮名栩栩何足戀斥鷃騰¶
躍蒼蝇鳴青鞵布韈已結束桃竹胡藤相拄撑遨逰五嶽&KR0025;此¶
始他日寧慚尚子平¶
　　贈唐伯虎¶
唐生磊落天下無髙才自與常人殊騰驤萬里真龍駒黄金如¶
<pb:KR4f0069_SBCK_027-41b>¶
山不敢估秋風落日嘶長途我亦垂眉下帝都終軍錯棄咸陽¶
繻鯨鯢失水鱗甲枯仰天擊劍呼嗚嗚男兒落魄日月徂相與¶
把臂揮金壺滿堂賔客照珊瑚江東落落偉丈夫千年稽阮不¶
可呼後來豪飲非吾徒&KR0148;酣争慱呌呼盧四座飛觴傾五湖人¶
生長若今日娱何用錢刀衣紫朱坐茵未暖行已晡得不取樂¶
窮須&KR0119;君不見少陵不保千金軀醉後仔細㸔茱茰¶
　孫宜¶
　　武陵行送李子¶
武陵落日啼猿合洞口雲深鎻崕壑夾岸桃花暮寂寥縁溪草¶
色春蕭索憶昔漁人行放舟孤舟暝&KR0191;溪水流境竒豈記歸路¶
<pb:KR4f0069_SBCK_027-42a>¶
逺林盡偶得連山幽山開路豁平原見茅屋蒼苔此中徧白髮¶
衣冠識避秦赤劉&KR0010;月經過漢武陵之事㡬經春叩枻携手誰¶
問津荒凉雞&KR0112;相留地想像園黄共逝身李君今尋武陵去釣¶
竿直拂溪頭𣗳碧蘚蒼蘿迹或存仙源㑹有重逢處¶
　張意¶
　　反眀妃怨¶
眀妃顔如玉羙並荆山璞良玉翻為卞氏災三獻两刖真可哀¶
傍人盡歎妾薄命漢恩日逺胡日近妾心自安妾命薄&KR0194;極無¶
過貯金屋一朝舊愛移新人日影不及寒鴉親豈如逺嫁單于¶
王坐令烽息安邉疆君憐人命重女色和戎自是一長策築城¶
<pb:KR4f0069_SBCK_027-42b>¶
不須勞萬丁妾身乃是一長城¶
　王問¶
　　醒樂翁放歌¶
春城累麯成髙丘酒泉狂人荷鍤逰髙陽小飲真𤨏𤨏山翁酩¶
酊誠風流古來酣醉非闗酒丗事紛紛何不有道上相逢七貴¶
人軒車傾覆君知否昔時賔客競豪華一朝雲散孟嘗家梁園¶
棲鳥悲殘月金谷啼鶯怨落花節物風光不如昨醉者何知醒¶
者樂三秦乕闘如風雷採芝自有商山谷山木壮&KR0006;江雲深靚¶
遥夜&KR0006;玄猿吟松窻寥寥獨不𥧌蘿月正照幽人&KR0109;歴歴眀徽¶
冷素琴髙山流水無知音巢由洗耳頴川水千古悠悠𫉬我心¶
<pb:KR4f0069_SBCK_027-43a>¶
　涪翁歌¶
雪峰丈人槲櫟衣手擕玉杖行如飛曽披雲錦朝閶闔曽&KR0016;白¶
鹿山中歸山中逃名何太早服&KR0148;調經顔鬂好石徑雲深客到¶
稀蓬門落花閒不掃石徑蓬門涪水邉祗㸔松老不知年常將¶
十二峰頭露自冩黄庭内景篇¶
　　團兵行¶
銷鑱钁鑄刀兵佃家丁男縣有名客兵貪悍不可制紏集郷勇¶
團結營寜知縣官不愛惜疾首相㸔畏占籍奔命疲勞期㑹繁¶
執㦸操塲有飢色星火軍符到里門結束戎装早出村將軍令¶
嚴人命賤一身那論亡與存保正同盟衛郷里何期逺戍吴淞¶
<pb:KR4f0069_SBCK_027-43b>¶
水極目沙壖白骨堆向來盡是良家子¶
　馮惟敏¶
　　禽言¶
報榖報榖透犂好雨夜來足不愁田中𢙣草多但&KR0133;年年風雨¶
和夜来雨急風聲𢙣聞道村南一尺雹老翁歸來語老妻村中¶
報賽烹鳴雞¶
　　題閭山觀音閣壁¶
馮生生平躭竒賞五嶽皆有馮生蹤逺探勝地興不愜不知近¶
在醫閭峯家人最有醫閭秀逰子歸來問朋舊髙人四五雅有¶
情登臨正及悲秋候謝公健足輕嶙峋褰衣直上如有神恠石¶
<pb:KR4f0069_SBCK_027-44a>¶
齧穿東郭履懸厓礙折華陽巾㑹臨絶頂跨寥廓翩然囬憩山¶
腰閣閣起山腰勢已尊笑看九宇何蕭索蟻封蕞爾一城區蝸¶
角對出𩀱浮圖遥瞻白雲隔滄海回覧大荒環𦍑胡泉飛龍口¶
灑眉睫意興横生山可挾騷客題詩拭翠岩山僧煑茗然紅葉¶
天公注意詩意豪夕陽未下片月髙掌上百杯作牛飲胸中萬¶
事真鴻毛坐卧莓苔不知久酒力耐風風遣酒起來咄嗟下山¶
去吾曹豈是風塵偶¶
　駱文盛¶
　　戰城南¶
胡風衝城蔽天黒曉𢧐城南暮城北城南披靡城北辟易將軍¶
<pb:KR4f0069_SBCK_027-44b>¶
素號萬人敵一朝遇虜心膽慄何况疲兵與羸卒君不見黄金¶
鑄印空纍纍城邉白&KR0487;翻成堆¶
　何遷¶
　　邯鄲道中¶
吕翁祠前秋草衰邯郸道上車輪廽青山一片市朝改白日欲¶
下朝歌隈平原客散趙宫&KR0440;魏家歌舞寒烟積丗間萬事春夢¶
中枕邉豈羡仙人術吁嗟乎仙人一去不復來洞簫寂寂青鸞¶
哀黄梁踪跡俱塵埃行人夜渡漳水上但見當年銅雀䑓¶
李時行¶
　　&KR0002;耶溪泛舟¶
<pb:KR4f0069_SBCK_027-45a>¶
溪頭碧𣗳掛晴霞一𢃄溪流映落花落花渺渺随流水蕩𣻌春¶
光未有涯沿溪雜錯莓苔色尚有西施浣紗石溪邉兒女&KR0191;歌¶
來坐見莓苔空歎息泛泛蘭橈得自由少年春日恣遨逰鸞簫¶
&KR0235;&KR0327;遥相和共倒金樽醉不休此時風物真堪羡過眼韶光疾¶
扵電眀朝携酒擬重來莫遣楊花亂如霰¶
李攀龍¶
　　&KR0010;杪放歌¶
終年著書一字無中&KR0010;學道仍狂夫勸君髙枕且自愛勸君濁¶
醪且自沽何人不説䆠逰樂如君棄官復不𢙣何處不説有炎¶
凉如君杜門復不妨縦然踈拙非時調便是悠悠亦𫠦長¶
<pb:KR4f0069_SBCK_027-45b>¶
　　賦得金谷園幛子¶
誰將金谷傳毫素座上無人不囬顧乍展旋驚澗水流&KR0138;開已¶
識河陽路四壁真看片錦圍中庭如見𩀱鬟度移席休臨墜妓¶
樓觧衣欲掛沙棠𣗳彷彿眀妃出塞吟聴來未必梁塵誤詩成¶
酌我我豈辭便過三斗無論數緑珠安在恰當壚似留且徃𫝑¶
可呼意惨崑崙𬗋&KR0772;窱色寒滄海紅珊瑚君家富貴合如此此¶
時那知有障子縦然客散掩空堂猶聞夜夜春風起¶
　　俠客行為子與贈吴生¶
本自吴越冶逰郎結交燕薊少年塲長&KR0322;不曵朱門裏樗蒱大¶
呌青樓傍&KR0013;酒目攝羽林&KR0016;擁金作使邯郸倡弟畜灌夫師事¶
<pb:KR4f0069_SBCK_027-46a>¶
田光得意一言失意一言相怨一方相慕一方男兒過逢好驚¶
座丗事齷齪寜陸梁姓名何惜借輕薄出處未須論侯王親知¶
猶向隅有錢徒𠑽嚢讎家猶戴天有客徒滿堂猛虎可值俗子¶
莫當平生片心照秋水眀日報恩還故郷¶
　　題申職方五嶽圗¶
誰將五拳石錯落余之堂坐看素壁&KR0414;雲霧安得羣峰掛屋梁¶
更愁深林暝難入嵐影眀滅侵衣裳左盻欲生滄海日右臨少¶
昊凝清霜掃練白沙走朔漠回毫𬗋盖垂炎荒須㬰二室崚嶒¶
出杳然置我烟霞傍不聞吹笙控飛鶴浮丘子晋俱&KR0115;茫良工¶
拓筆天為開長風西逐層隂來中庭無人數移席巔厓乍墮松¶
<pb:KR4f0069_SBCK_027-46b>¶
杉摧眼前突兀太古色九州&KR0429;淡如浮埃宓羲神農未誕䧏元¶
氣始判洪濛哉大江浩浩黄河流巨野相望懸暮秋異代猶探¶
秦漢策真形或結金銀樓慿軒忽驚去千里青鞵竹杖胡在此¶
復疑窈窕迷歸路何當税駕聊徙𠋣捲簾逾添空翠寒張燈更¶
愛夕陽紫邢襄小吏困時名知君雅意憐泥滓¶
　　贈殿卿¶
前年賜環承主恩去年觧&KR0322;辭王門身經畏途色不動心知丗¶
事口不論自顧平生為人淺羡君逃名我不免自憐垂老尚慿¶
陵羡君混俗我不能有酒便呼桃葉妓得錢即飯蓮花僧¶
　　逼除過右史水村江山人同賦¶
<pb:KR4f0069_SBCK_027-47a>¶
夜来北渚北風急打頭雪花大如笠片&KR0083;東飛石史書詰朝小¶
作湖中集到門白鳥出髙巢繋馬南山迸人入使君亭午未觧¶
酲肅客登筵一長揖地僻兼無俗子妨樽空况有鄰家給意&KR0148;¶
還須我軰㸔功名但任児曹立瞥眼旋驚青&KR0010;徂沾脣莫放金¶
杯澁丗上悠悠已自諳即今不飲嗟何及醉聴椘調起寒雲綵¶
筆慿陵朱絲濕平生多少伯牙心此日因之&KR0009;篇什¶
　　和殿卿春日梁園即事¶
梁園髙㑹花開起直至落花猶未已春花着酒酒自羙丈人但¶
飲醉即休&KR0138;到花前無白頭紅顔相勧若為留春風何處不花¶
開何處花開不㸔來看花何處好空回¶
<pb:KR4f0069_SBCK_027-47b>¶
　王丗貞(宗子相曰元羙歌行辟則太華諸山突起几席蛟龍/大呼風雨驟至㡬至顛倒/胡眀瑞曰李饒幻化而)¶
(乏荘嚴何極整秀而寡飛動鳯質龍變弇州其自謂耶/顧文玉曰擅太白之豪宕鬰少陵之沉雄獻吉遜其縦横)¶
(仲黙譲其逸徤集四子以大成跨百代而孤出)¶
　　結客少年塲行¶
驄馬玉連錢流蘇障泥瑪瑙鞭經過五陵畔結客多少年如澠¶
之酒傾肯惜突兀黄金若山積散盡姓名都不問肝膽但許英¶
雄識扶風夜深雪花白手提人頭刎君側為君報讐身併擲細¶
㸔乃是當時客君不見東家錢刀坐朱𬗋魏其為朝武安夕如¶
此結交竟何益¶
　　㳺俠篇¶
<pb:KR4f0069_SBCK_027-48a>¶
側坐&KR2842;眉騧𩀱牽短尾刁豪鷹逐呼來萬里天風驕平蕪如䄄¶
楊柳緑新豐酒羙兎肩熟白日&KR0742;山不肯歸醉擁胡&KR0078;野中宿¶
歸來唾謂文成侯汝曺㸑下不自羞斗大黄金何足問獨身西¶
㫁郅支頭¶
碧眼崐崘奴腰間𩀱明月杯酒然諾間寸心縦横𤼵三尺吴鈎¶
七尺身為君一擲同秋塵白虹貫日日無色咸陽道血波濺人¶
君不見平津邸車門㦸士夜如蟻乾坤不平&KR0025;此始&KR0154;不一洗¶
報天子軹深里人安足擬¶
　　擣衣篇¶
驚烏撲速起空林&KR1741;&KR1741;雕輪過漸沉此時何處青樓女此際無¶
<pb:KR4f0069_SBCK_027-48b>¶
限塞垣心青樓小女字莫愁織得流黄錦並頭記别狂夫辭故¶
里昨傳書信在梁州機頭金剪三四轉燈下玉筯一𩀱流熒熒¶
青燈軋軋機還理狂夫箧中衣宛轉涕淚新㾗積約莫腰肢舊¶
帯非杵影髙低尚自𩀱㷀然賤妾伴空房搗成白練渾如雪愁¶
得蛾眉已似霜規月蒼黄低落雁商飈悉律和鳴螗意怯腕弱¶
夜還賖誰&KR0014;聞罷禁咨嗟疑是梁州砧響絶十年零落不思家¶
　　眀月篇¶
長安月團團薄太清初見扶光浴東海俄㸔垂象滿西京東海¶
一輪承日起西京萬户廽光裏葉葉墜雲衣溶溶飄露蕋露蕋¶
雲衣濕奈何三衢九陌勝偏多鳷鵲觀頭銀作棟鳯皇池内玉¶
<pb:KR4f0069_SBCK_027-49a>¶
為波誰家冶女䏻閒坐&KR0002;箇㳺人不嘯歌此時漢帝𤼵長楊白¶
馬鳴珂返建章羣烏争宿玫瑰𣗳𩀱燕元棲玳𤦛梁甲帳全鋪¶
雲母&KR0243;湘床欲透水晶凉亭亭綽約還旖旎宛宛參差更頡頏¶
小觧羅䄜交&KR1341;蓞囬㸔碧瓦甃鴛鴦别有愁規永巷中輕寒如¶
水浸房櫳葳㽔盡澁朱門鎻䬃瑟偏歸玉井桐陳后黄金買夜¶
色班&KR0078;紈扇篋秋風千年羿嬪長生藥百鍊秦王照膽銅搗兎¶
分輝渾不羡棲鸞顧影半成空分輝顧影愁無已天上人間略¶
堪擬先驅蹀&KR0604;富平家後引鞦韆冠軍里琥珀千鍾冩不寒珊¶
瑚七尺㸔逾𬗋吹簫弄玉醉樓頭奪箆秦宫卧花底為道難忘¶
復易知結&KR0133;同生便同死東家覊婦望刀環西隣棄妾守&KR0107;鈿¶
<pb:KR4f0069_SBCK_027-49b>¶
織成霞綺愁難冩搗盡霜砧響不傳熠燿熹㣲時自没絡緯刺¶
促觧相煎眀添密障銀燈恨暗促芳機玉筯懸玉筯銀燈耿沾¶
臆龍城一土無消息軍前刁斗欝邉聲匣裏芙蓉煉玄魄片片¶
精光映太隂聲聲淒調中無射候滿俱驚似璧圓臨流忽映如¶
絲白托夢還郷未有期馳輝見君渾不得&KR0004;二三夕展蛾眉四¶
五眀蟾已蔽𧇊君聴樂府闗山月只向征人唱别離¶
　　從軍篇¶
君不見匈奴㳺獵犯邉疆復從朝那入漁陽孤軍&KR0429;淡秋㸔月¶
萬馬奔騰夜&KR0191;霜促詔元戎屯細柳還聞烽火接長楊金符電¶
𤼵徴車&KR0016;玉劔星移下室皇博士持和令守障牧兒助費拜為¶
<pb:KR4f0069_SBCK_027-50a>¶
郎横行盡選六郡士轉餉俱齎百日糧六郡良家俠少年從來¶
結客不論錢生將猿臂能穿葉鑄得龍泉獨吐蓮去逐輕車馳¶
騕褭還要劇孟賭嬋娟雙層鐡鎻桃花甲三尺絨縁瑪瑙鞭自¶
道青雲能立上復誇黄石有真傳機頭少婦悲相向親黨臨岐¶
重惆悵大白三杯醉不辭凉州一曲歌偏壮海内常埋甲胄塵¶
人間自少公侯相新&KR0300;主帥霍嫖姚長揖轅門意氣饒别將晨¶
驅玄莵塞竒兵多㫁白狼橋行逢使者曽書雁捕着胡兒慣射¶
鵰䟽勒西來通帝朔居延北望絶天驕酡酥醉進閼氏捧夷樂¶
傳教敕勒調燕然刻石名居首漢殿頒恩丗稀有已賜甲第髙¶
入雲更懸金印大如斗功成莫傲機頭婦燈寒月沉君知否¶
<pb:KR4f0069_SBCK_027-50b>¶
　　文皇御槍歌(相傳/文皇御槍在午門中樓黼座之右甲/戍仲夏六日丗貞以朝退偕其僚得寓目焉)¶
(槍以漆攅竹為柄有黒纓懸黒旌&KR0002;&KR0197;𢃄者中繡列星/之属槍柄為刃㾗者三旌為矢穿者五按記稱/文皇)¶
(毎遇大敵&KR0186;率驍&KR0016;衝中堅繞出敵後舉旌颺之士争/奮/&KR0186;大潰此即𫠦執鋭也其明年兹日鎮鄖追成一)¶
(歌以紀其盛)¶
天欲大綂歸　文皇健兒挿羽起冀方𨺚準重瞳羙髯秀如雲¶
黒幟緑沉槍幟尾絨排七曜色槍尖鐡浴九秋霜母論此槍丈¶
二尺尺刃能為萬人敵㸌如掣電長繞身裊&KR0002;脩蛇四生翼衘¶
枚直透&KR0359;陣後立表時懸伏兵色白溝河潰呼吸中金陵鐡甕¶
無堅墉保兒身手豈不健凢介豈敢追真龍𬗋茸甲彫赤驃死¶
若論元勲此槍耳貫鏃中穿懸昧白捍刃㾗多斷鱗𬗋星斗長¶
<pb:KR4f0069_SBCK_027-51a>¶
依黼座邉虹霓不吐太平年寕知漢祖斬蛇劒武庫風多遽上¶
天¶
　　夀寕矦故第歌¶
誰家甲第横道周路人齊指夀寧矦空餘棨㦸連雲暗不見軒¶
車學水流卧壁蠨蛸閒向暮當門鳥雀亂先秋道傍老翁眠不¶
起自謂&KR0014;言夀寧事貂珥那傳就日功椒房已挾薰天𫝑當年¶
兄弟同侍直白馬前後黄金勒　天子宫中賜歡笑五矦門外¶
㸔顔色有時日晡復召宴龍鎻東華歸不得秃䄂黄衫𠋣醉逃¶
别院春風墜香幘鄧山横壓蜀雲低郭穴偏承漢露滋去奪冠¶
軍沁水里鑿成安樂定昆池&KR0004;來後厠渾疑錯乍入危樓意欲¶
<pb:KR4f0069_SBCK_027-51b>¶
迷三尺珊瑚闘如意千金蹀&KR0604;射彈碁歌屏掩翠鏡窺紅粧粉¶
圍春肉障風急管繁弦開永巷朱簾髙棟勝離宫石家富貴乾¶
坤小霍氏功名旦夕空可憐丗路同轉轂君恩覆水難𠕅復西¶
第千甍不足居東門尺土翻相逐隴頭寒食麥飯青若敖無人¶
餒&KR0017;&KR0152;君不見羊膓峻阪危挿空後車肯問前車覆¶
　　昌平矦鐡劵歌¶
英皇昔日困魚服惨淡四廟精靈&KR0152;乾坤膏血付虜馬烏鵲晝¶
向行人啄于公石帥獨當柄指顧號令無翻覆天下勤王頗不¶
少楊侯上谷能神速鳴鞭㳺&KR0016;出飛狐咋指單于遁涿鹿侯&KR0148;¶
早已平吞虜左右弧矢垂𩀱箙居庸闗頭落日黄飢卒盡飽䧏¶
<pb:KR4f0069_SBCK_027-52a>¶
<pb:KR4f0069_SBCK_027-53a>¶
許生少小青門客一日交㳺滿東國是時歴下李攀龍徃徃道¶
汝文章伯貞也乾坤昧夙昔飛書莾蒼神相識薊門紅塵萬楊¶
柳五馬&KR0004;停趙州守酒徒零落聲華盡且復低眉事奔走乍看¶
恐失許趙州胡為刺促不能休要知肝膽酒邉露還是當年荆¶
聶儔清霜片片壓羽曲北斗挿地河西流有足肯躡朱門履獨¶
棹南天破盤水未容魑魅快時人尚有頭顱辨山&KR0017;擕手慷慨¶
河梁篇丈夫㣲名安足憐眼前離合差挂意此軰豈與千秋權¶
　　李于鱗罷官歌¶
人間竒事竟何限李生掉頭西出闗金魚紫衫擲中道曵耒長¶
耕歴下山巨靈髙掌摭不住玉女噏囈愁雲鬟以東海嶽&KR0108;生¶
<pb:KR4f0069_SBCK_027-53b>¶
色星河錯落雄其間雕鏤萬象抉元&KR0148;從此天公不得閒詞塲¶
雁行沗王李悵望逸翮胡由攀燕京冠盖但&KR1005;嵲狂夫徃事猶¶
能說酒歌哀絃下風雨劍舞急調排虹霓謝榛十詩九不道布¶
衣吾儕甘折節鳯皇池頭失傲吏餘子散作中原别已許骯髒¶
驕青雲復將飄零闘白雪雖其逺㳺足暢意五斗徃徃摧余舌¶
嗚呼李生太竒絶贈生两丸弄千秋&KR0016;一黄鵠覧九州君不見¶
古來豪傑多自量屈宋惡敢兼巢由¶
　　慰明卿𠕅謫¶
眀堂堂成不見帝十二牧伯朝逡廵承相肩輿入内殿摇筆一¶
掃三千人王生東装視黜籍乃見武昌吴國倫無官可謫左已¶
<pb:KR4f0069_SBCK_027-54a>¶
久有地足徙恩仍新甘泉諸貴&KR0148;成雲吴也亦是甘泉臣小臣¶
無状業萬死尚許短檄随風塵長沙坐中止鵩鳥魯東門外悲¶
麒麟何方魑魅不撫掌何處猿猱不鼓脣李侯杜門十月矣唶¶
汝𠕅黜奚其陳此時尺一馳南康府主揶揄目吴郎卷衣大笑¶
出府舍一舸乗風上武昌匡廬五老宛相揖長江九𣲖流飛觴¶
歸來萧條四壁立大婦誶罵小媍傷女等徒稱扺金石豈無宗¶
徐李與王時從處士誇鸚武可捄文君典鷫鸘何物故人能見¶
&KR0018;&KR0077;令妻子狥文章啼寒苦飢泣未已東馳西竄窮遐荒燕中¶
炊米若炊玉公田種秫不種秔貢家車馬誰與買季子貂裘胡¶
計蔵觧道人間富官職女豈不念頭上霜吴郎欲答答不得王¶
<pb:KR4f0069_SBCK_027-54b>¶
生請為歌夙昔日者&KR0010;之丙辰前五星猶聞在奎壁片語髙呼¶
白雪飛寸心豈譲青雲色吾宗少年强觧事吴郎目攝遺其舄¶
豈唯吴郎衆辟易但語吾曺少堅敵司空撾鼔盡祼&KR0221;武安行¶
酒半𦞃席小兒僅呼楊徳祖一錢可擬程不識倘問曹中理公¶
事君其且看西山碧故知萬變同翻手風雨青天晝能吼遺舄¶
少年坐上坐誰哉捧案前奔走丗人榮辱强相制吾軰行蔵終¶
自取妻子寕須饒逺畧且用七尺餌其口即使女官更削盡豫¶
章男子得活不女乏江陵千𣗳橘来共吴門千畦韭耕盡要離¶
墓上雲洗眼看他竟何有¶
　　眀佐㳺梁無資作歌見援聊此奉復¶
<pb:KR4f0069_SBCK_027-55a>¶
北風吹漢銀濤顛客星夜&KR0619;不得懸自從幞&KR0013;青州出陶令嚢¶
空無一錢隕涕倉黄訣妻子行乞佯狂燕市&KR0187;落日誰憐故貌¶
非青雲久信雄心死吾家弱弟慚小陸洛下東西两間屋披肝¶
未擬閶闔廽灑淚如添海波續門前春雨新緑苔長安車轍無¶
時來杜鵑吞聲鶺鴒&KR0152;空庭寂寂荆花開王郎昔卧平津館裘¶
馬春生上林晚不合汚他丞相䄄何人更進王孫飯月比侏儒¶
少一&KR0809;誰憐貧病有東方昨夜細君應見譲不如枚叔去㳺梁¶
慷慨相逢並覊旅狐白何當禦君暑亦知羊角卧空山親在㣲¶
軀未堪許¶
　　淮隂侯廟歌¶
<pb:KR4f0069_SBCK_027-55b>¶
咸陽傾城𦵏祖龍嬪嬙掩泣千花紅十二金人銷不盡掲竿斬¶
木飄于風是時韓生業釣者其志固已無山東轅門執㦸重瞳¶
子巴蜀為壇𨺚準公白帝雄圗久成滅烏江獨馬非為功歸來¶
故郷髙築宫黄金如山一日空齊趙諸侯在指掌俛仰宇内無¶
英雄三奪軍權𠕅被縛束手不待如𤼵&KR0170;乃知天授豈人力代¶
相之約何匆匆當時幸不烹蒯通嗚呼餘子焉足數徃徃鐡劵¶
埋膏斧驪山刑客布乎王長安徹侯噲等伍㣲時猶營萬家墓¶
貴日翻慳一杯土尚令黄河羞漢帯日夜崩濤奪鉦鼓乍可吾¶
徒設瓣香莫令兒軰陳牲酤荒堦突兀見老檜乾坤熒熒日漸¶
吐五陵王&KR0148;横亘天亦復寂寞成今古¶
<pb:KR4f0069_SBCK_027-56a>¶
　　汾陽王單&KR0016;見虜圖歌為郭都督作¶
中興八葉唐成王手挈太阿歸權璫是時吐蕃大披猖河隴業¶
已腥冠裳囬紇角之蕃益張横氊浴鐡霾大荒其氣似欲吞秦¶
凉令公七尺萬衆當親捧紅日騰扶桑九花神虬超欲&KR0750;　翿¶
貝葉青絲韁令公眼底無豺狼免胄㣲見&KR0161;髯蒼大酋咋指小¶
酋僵两都香火當復長乞公片語還氊郷舉觴釂天天為黄馬¶
毛蝟縮喑不揚萬刃立捲三秋霜先聲一夜摧西羗穹廬倒卓¶
賛普亡俘兒觧瓣血洗瘡朔方以北仍稱唐歸來鍾鼓登眀堂¶
二十四考黄金方臨淮愧死軍容忙田家老奴跽道傍何來樞¶
密開同光後人徃徃誇身强將軍少年鐡裲襠連錢挿羽梨花¶
<pb:KR4f0069_SBCK_027-56b>¶
鎗用如電掣星流芒巴蜑賨叟黄頭郎愛養死力同肝膓一葦¶
坐掃千餘皇為侯此圖侯莫忘白茅虎竹出御床還侯太尉邑¶
汾陽¶
　　題獅子&KR0366;虎圖¶
山君夜嘯山月迷當其𫠦遇無衡蹄何來斗尾青狻猊萬木草¶
&KR0367;天為低两雄相值其一雌須㬰力盡氣亦奪欲竄不竄足如¶
紲哀嘑踣地地欲裂金精淪光夜深彂身作狻猊掌中血君不¶
見赤豹慄玄熊靡狐兎走為麋鹿喜爾曹&KR0079;余行及爾風塵草¶
昧人自竒男兒墮地須知㡬又不見李密未遇秦王時¶
　　沈啟南春山欲雨圖歌¶
<pb:KR4f0069_SBCK_027-57a>¶
千山坐失千巃嵸似是帝遣雲君封巫鬟不辨青婀&KR4684;華掌難¶
撲金芙蓉已應羲馭走驕日或有雷門呼蟄龍天閶元&KR0148;漏不¶
㫁倐忽絪緼二儀滿逺看隴𣗳春欲無近即庭花暝差緩村村¶
麥苗俱望幸川川魚子希休澣欲雨不雨春山姿欲吐未吐胸¶
之竒指端已覺&KR0148;出没眼底尚欝天淋漓丹青洗盡太素顯彷¶
彿乾坤垂闢時誰為展助虗堂色怳有蛟螭蟠四壁摩娑&KR0083;素¶
若未乾矯首長空俄潑墨野大抱膝一沉吟襄陽耕雲雲正深¶
亦知大旱為霖在終是南山𨼆霧心¶
　　石季倫金谷園圖¶
石家金谷闘繁華春風占盡河陽花連雲錦帳五十里壓角流¶
<pb:KR4f0069_SBCK_027-57b>¶
蘇玉辟邪瑩蹄快犢夜光銜平頭小奴火浣衫君王珊瑚敵不¶
得七尺神柯産日南囬巒别起清涼䑓綺楯交䟽面面開芙渠¶
千頃映朝日日炙風掀香&KR0148;來楊柳低纎姹女支琵琶小按眀¶
君辭九齊芳塵騐履跡舞罷珍珠第賞遲急管繁絃響清漢酒¶
䦨金&KR0107;自凌亂小婢收將處仲衣胡&KR0078;觧拾安仁彈翾風退房¶
泣秋草緑珠轉眩青春好囬眸一盻光彩生八百蛾眉盡如掃¶
長安使者白鼻騧升堂左顧何矜誇連枝分折秋霜手不入侯¶
門映綘紗何人白首咏同歸倐忽豪華事已非惟有殘霞零落¶
處至今猶似墜樓時¶
　　為吴舍人題匈奴出獵圖¶
<pb:KR4f0069_SBCK_027-58a>¶
誰爲舍人𦘕此圖髙堂日落秋洶洶細㸔乃是單于獵白草黄¶
雲&KR0487;俱悚馬如㳺龍戯溟渤人即饑烏暗霜壟無論衆馬姿態¶
雄飲齕雖異驕心同嘶鳴欲追青海日蹴&KR0191;亂起祈連風魋結¶
徤兒鞭寒空中間𦘕纛摩𩀱熊一矢奔傳號令出霹&KR0430;盡響鳥¶
號弓蒼鷹脱韝乍有神撇捩羊角盤車輪逈如流星漸不辨白¶
羽散墜飄紅塵小胡拍馬呼聲頻奪將頭鵝任衆嗔臂鷹矁目¶
逞絶呌百鳥骨折顛髙旻草中狐兎眠難穏盧鵲何甘譲秋隼¶
一線光銜尾&KR0004;及千林越遍心逾𦂳豈無狡捷勝東郭年命今¶
衰&KR0148;力盡哀魄黯䨴歸荒烟肩稍&KR0221;割太劇顛&KR1060;鼓小擊萬馬¶
歛群胡笑立穹廬前黄金犀比上功賞妻子改色懽相延此時¶
<pb:KR4f0069_SBCK_027-58b>¶
單于醉何有極目茫茫失飛走鵾弦教上叱撥調酡酥醉捧閼¶
氏手天留大鹵任長驅莫作欃槍犯南斗漢家天子獵甘泉頭¶
白楊雄罷草玄煩君好手圖王㑹為是呼韓欵塞年¶
　　乙&KR0407;病後遇生日獨酌至醉漫歌¶
東風吹酒星倐忽辭青天自墮吴江湄一徃三十年十年抱案¶
尚書前腰腹半已成杯棬歸來覧鏡忽大笑咲汝低眉為俸錢¶
忽逢蕭相營未央雖有月請歸胡堂酒膓唧唧如欲訴且向文¶
君乞鷫鸘陽昌罏頭春酒香白眼瞪視天茫茫杜曲梨花飛㶚¶
陵楊花落不愁花落無處歸只恐長條坐蕭索以兹日作爛熳¶
逰妻嘲女諫安足酬汝曹&KR0487;肉偶相合丗間萬事俱蜉蝣君不¶
<pb:KR4f0069_SBCK_027-59a>¶
見王元美昨者病欲死眼前七尺無奈何胸中萬卷長已矣只¶
今幸逐陽春蘇那不盡倒白玉壺當時倘便&KR0016;鯨去北斗南箕¶
未可沽¶
　　醉後信口勸客飲¶
今日為客挂&KR0077;頭上豸觧我腰間魚簮纓縲紲不足道形骸土¶
木終何如少年彈碁六博兼樗蒱一一將置前庭除與客逓起¶
為歡娱東流之水西上艫丗人自賢吾自愚客不見洛陽蘇生¶
惡少年開口造化俱無權横六黄金五車裂縂為城南二頃田¶
客不見魏齊聲勢同山丘厠中死人㫁君頭黥徒馬食相堂下¶
當時溺者秦應侯人生反覆難預期精靈一别千&KR0104;随請看草¶
<pb:KR4f0069_SBCK_027-59b>¶
木有榮悴榮者何恩怨者誰丈夫不能齷齪權門取富貴驅遣¶
七尺供妻子又不&KR0014;仰面㸔屋梁萬&KR0010;千秋亦如此濁涇清渭¶
何能理先生一言客記取拍浮酒船吾足矣¶
　　甲戌春暮𠕅入都憩善果寺逢杏花作¶
東風吹車入精蘭晨鐘數杵雞聲殘龎眉老僧来攝客慈雲殢¶
春春未䦨墙東杏花一𣗳白扵霰時有流鶯啄花片我自驚逢¶
今日花花應不記當年面莫言花落不如人人老能如花更春¶
唯有江頭探花使祗今還作&KR0191;花身流鶯欲答忽飛去怳忽如¶
歌舊㳺句但使新豐酒價平老夫得住聊須住¶
　王丗&KR0375;¶
<pb:KR4f0069_SBCK_027-60a>¶
　　人日𡊮考功見過留酌小窓前酒酣放歌&KR0077;贈¶
今年人日百不娱客逰金陵家在吴金陵春事亦不薄有官何¶
似當年無清溪館前日欲晡誰其過我𡊮大夫喜是舊日髙陽¶
徒十千斗酒不用沽牀頭春甕足百壷春盤未到緑窓莫春陰¶
滿地雲糢糊渡口桃花未着葉門前楊柳難蔵烏金陵少年𬗋¶
驪駒有酒只過秦羅敷那知晼晚日昜徂三十之年一𠕅過二¶
毛便欲侵頭顱男兒&KR0138;拄馬曹笏河山已隔黄公壚仰天且莫¶
歌嗚嗚尊中酒盡可復呼霜落烏啼更眀日摧眉還向府中趨¶
　　蒼&KR0243;軒詩¶
身是子猷後雅好青琅玕昨來過君軒蒼&KR0243;函壁端循覧未及¶
<pb:KR4f0069_SBCK_027-60b>¶
竟對此心神寒君家一椽日萧&KR0904;位置翩翩無不雅生扵幽事¶
多𫠦闗時以卧㳺追作者就中竹石最成癖師得倪迂妙天下¶
中庭種竹凢㡬行緑影倒拂雲林堂有時㑹意翻墨汁㸃染尺¶
素生瀟湘着葉還疑泣烟雨揮條復似&KR0877;風霜淺態深情一丸¶
墨數枝沉沉翠如滴萧然得意屏几間&KR0077;使中庭&KR0429;無色重憶¶
當年沈啓南首拈二字標清格文翁八分題更遒前身便是文¶
湖州新都太史善紀事竒字徃徃楊雄儔眼前何物不堪寳使¶
我撃節成淹留風流遇合有如此男兒即窮亦得耳何况三冬¶
足文史石渠東閣待吾子竹林之事不足侈龍吟&KR0235;舉&KR0025;此始¶
　徐中行¶
<pb:KR4f0069_SBCK_027-61a>¶
　　送李于鱗守順徳¶
去春從君燕市逰眼前諸子同杯酒今春送君河梁上爾我躊¶
躇自擕手大雅沉淪况已久百年麟鳯生郊藪　孝宗作者李¶
與何力挽江河始東走君也蚤得哲匠心玄夜昭回開北斗睥¶
睨堪凌異代人招携復得同心友朅來陸沉郎署中玉石茫茫¶
竟誰剖王生披覩自青年謝客隂森同白首余之同&KR0129;梁與宗¶
感㑹風雲成不朽嘯侣頻過碣石宫善謔清懽何不有席上揮¶
毫烟霧飛燈前撃劍風雷吼唶嚄雄辯謝雕龍等閑丗事同芻¶
狗嗟哉此意人知否丗路風塵莽荆&KR0068;相知&KR0010;月違南北褰帷¶
君遂守扶風執㦸余猶𣻉京國酒殘日落君當行且復斯須岐¶
<pb:KR4f0069_SBCK_027-61b>¶
路側龍劍精靈雖共存瑶琴神理終誰識平生知已自君盡别¶
後何人冩胷臆趙地曽誇三輔豪意氣&KR0606;竒自疇昔士慕平原¶
有處嚢予懐鉅鹿無終食卧閣春風鼓瑟聲行軒眀月連城色¶
秋日如逢璧使來報書慰我長相憶¶
　梁有譽¶
　　湖口夜泊聞雁¶
北風夜泊蘆花渚蓬底青燈雁啼雨水宿雲翻路㡬千更䦨月¶
落知何處風塵澒洞誰非客憐汝南飛霜霰隔哀鳴&KR0077;似畏矰¶
繳塌翅胡能傳尺帛嶺𣗳重重是故郷故園諸弟日相望寒宵¶
聴汝應欹枕两地相思䰟夢長¶
<pb:KR4f0069_SBCK_027-62a>¶
　謝榛¶
　　宫詞¶
寂寂簾櫳百花裏銀床氷簟淨於水月明&KR0004;照長信宫太液池¶
東片雲起禁門深鎻夜如何祗恐芭蕉風雨多¶
　　送楊伯玉歸涇陽¶
&KR0235;皇城南楊柳絲當春裊裊牽别離古人折贈意偶爾至今千¶
里傳相思風吹柳花正西去黄鸝喚春春不住落日闗河悵逺¶
人青絲白馬歸三秦壮年不歎功名薄獨將寳劍随風塵有時¶
大笑對樽酒七雄能𢧐不能守燕昭之䇿非逺圗空使黄金髙¶
北斗君今落落誰見知且向滄浪垂釣叟秋來水上烟雲重慎¶
<pb:KR4f0069_SBCK_027-62b>¶
勿濯足驚魚龍¶
　許&KR0022;才¶
　　&KR0010;暮贈于鱗¶
長卿慕人千載前何似與君俱少年子雲期人千載後何似與¶
君俱白首君有仙才自不知顧我逃禪衆所&KR0339;擁&KR0260;閉闗恣偃¶
蹇買山百里猶嫌淺終年藥裹清羸疾&KR0359;夜髙吟獨抱膝興來¶
攝客登華巔醉去目客談劍術¶
李先芳¶
　　宿天池寺¶
南下潯陽道遥見匡廬山以余薜蘿情睠兹山水間舍車陟修¶
<pb:KR4f0069_SBCK_027-63a>¶
坂飛舄扣禅闗禅闗寳塔凌雲&KR0120;古刹霏㣲掛天紀鳥道不聞¶
金磬聲龍泉半落銀河水錦澗橋邉凭玉欄萬嶺松杉白日寒¶
怪石嶙峋真乕踞廽溪歴亂俱龍盤更覔真源向何處杖藜直¶
指天池去石傍孤嶼出竹林洞簫忽下羣仙馭即有周顛&KR0016;白¶
龍拍肩並駕九竒峰天眼尊者持丹藥赤脚髙僧獻𬗋笻須㬰¶
水月湧金沙法鏡澄澄照落霞浮雲着𣗳皆甘露靈氣飛空即¶
雨花文殊䑓上天燈燦佛手岩前石髓嘉名香仙梵三天外紺¶
殿玄珠綴華盖振衣獨立上霄峰五湖九江&KR0138;一帯山廽風髙¶
吹日暝歸依夜宿匡廬頂天雞一唱石門開夢裏聞鐘徹清境¶
拂曙慿虗下紫氛竹孫鹿女悵離羣停車立馬頻囬首萬壑千¶
<pb:KR4f0069_SBCK_027-63b>¶
巖空白雲¶
　陳栢¶
　　贈廬陵黄生歌(生口給而跛賦是歌以贈之)¶
莫悲𩀱足短閉户日休澣扁舟曽向五湖逰江上指㸃歸毫管¶
莫矜寸舌長逢人&KR0186;雌黄彭殤舜跖俱已𣳚古今天地何茫茫¶
君不見漢之蒯生空有舌批逆龍鱗猶恣説寛仁不逢𨺚準公¶
七尺之軀將車裂又不見臏也聲流七國時𩀱脛纍纍如病痿¶
羣雄驅使如走狗至今兵法稱人師羽者两其足角者奪其齒¶
萬物盈虗已如此黄生黄生且休矣¶
　白悦¶
<pb:KR4f0069_SBCK_027-64a>¶
　　明月篇¶
少小嫁君時顔色如花好君嗟得妾遲妾𦍒逢君蚤春溪𩀱鴛¶
鴦晴景眀如掃如何忽風波恩愛如行潦知君不終棄顧妾亦¶
未老愆忒豈無因妾敢云自保非君樂新知視妾如露草妾去¶
欲何之憂思惄如擣吁嗟乎君心未必同秋風齊紈入暑還相¶
逢妾心未必如㫁絃鸞膠續取還相連古云知已不易得白首¶
如新嘗歎息仰天欲訴愁氤氲撫躬有流淚胷臆月當㡬望未¶
圓時難把光輝測盈昃試㸔松栢&KR0010;寒秋郤向青天有眀黒¶
　&KR0253;孝¶
　　送友人之江東¶
<pb:KR4f0069_SBCK_027-64b>¶
對君賦碧草送君之江東白馬盤雕鞍腰褭嘶長風路傍柳枝¶
緑堪折下馬當筵贈離别別後與君相憶時不獨江南有眀月¶
　沈明臣¶
　　浴鳬池館觀朱&KR0022;憲唐子才&KR0300;壺歌呈趙太僕時章¶
髙館澄波沉緑雨唐生選勝邀賔處桐花未蕋燕&KR1667;梁荷錢貼¶
地百舌語堂中玉壺髙丈許两雄對壘誇長技矢聲落鼓春漏¶
遲酒滿玻璃寒玉乳鏘鏘迸地墜流星貫耳穿心驚復喜&KR0018;徒¶
就飲獵長纓饑蛟注海吞無聲勝者張旗鼓餘勇把箭似欲摧¶
長城伸臂仰天目不瞬帣韝大白仍自進齚指揚揚意獨矜邯¶
郸道上逢亷藺白日欲墮芙蓉谿柳梢新月生天西出門賔主¶
<pb:KR4f0069_SBCK_027-65a>¶
俱大醉太僕先還碧玉蹄¶
　黄&KR0078;水¶
　　俠客行¶
三月春風滿洛陽翩翩玉勤度垂楊臂上琱弓挂眀月腰間寳¶
劍懸秋霜遥㸔夾道花如羅連鑣何處不經過闘雞南陌方驕¶
勝射兎西山又較多平生一片横行心報&KR0311;何用相交深不識¶
人間重𬗋屋但知意&KR0148;輕黄金大義翻&KR0025;犯禁來策名&KR0077;向忘¶
軀囬顧看寂寞讀書者多少蓬蒿多&KR0018;才¶
　　阮侯北征贈以古劍因系短篇¶
予家寳劍昆吾姿麗藻繁縟𩀱龍螭星文照夜光陸離開函六¶
<pb:KR4f0069_SBCK_027-65b>¶
月霜淒淒張華已矣秦客逺沉淪一丗誰相知山人偶爾多&KR0010;¶
月㡬共吴門芳草歇平生空抱飛揚心愁把青萍伴白髪將軍¶
别我來我家乗軺去去向龍沙丈夫意&KR0148;在心許醉觧秋霜贈¶
知已君别我&KR0006;我别劍蕭蕭風聲芙蓉艶酣歌起舞落日前躊¶
躇囬顧心茫然乃知神物終當遇㑹㸔騰躍入雲天¶
　王穉登¶
　　碧雲寺月出贈朱十六短歌¶
燕山一片月夜照白蓮花千里萬里同為客三人五人同憶家¶
與君俱是悠悠者意&KR0148;相逢不相下平康俠士能闘雞邯鄲才¶
人堪換馬眀星落木亂紛紛同向山中卧白雲秋風乍起黄花¶
<pb:KR4f0069_SBCK_027-66a>¶
塞眀月&KR0004;生青艸墳齊門彈鋏相知少漢廷執㦸郎官小漸離¶
筑傍流水立干將劍上青虹遶才子風流多落魄青樓狹邪善¶
諧謔趙玉刻就箜&KR1283;柱蜀繒裂作鞦韆索禪燈繡佛夜厭厭半¶
醉能歌阿鵲鹽朱公大笑黄金盡三十青衫一孝廉¶
　　楊伯翼贈日本刀歌¶
楊郎手持一匣霜贈我拂拭生寒芒鉛刀紛紛空滿目君與此¶
鍔真魚膓南金換&KR0077;東夷鐡上𢃄倭奴髑髏血血未曽消刃未¶
平皎&KR0002;蓮花浸秋月燈前細看鸊鵜鋒入手還疑蛟與龍門外¶
湖深恐飛去朱䋲夜縳青芙蓉苔花斑斕土花紫白虹沉沉卧¶
寒水歸家不惜十年磨他日還㸔報知已¶
<pb:KR4f0069_SBCK_027-66b>¶
　　憶昔行(從㑹稽還時邑宰召傭書作)¶
憶昔&KR0300;書芝閣年青&KR0129;白馬何翩翩天子時時賜筆札大官日¶
日給餐錢布衣出入金鑾殿常侍中郎争識面蓬萊曉日對揮¶
毫太液春波供洗硯斜陽下值長安逰結交七貴兼五侯紈扇¶
題成持障靨羅巾染去老&KR0414;頭丗皇鑄𪔂一朝就星移物換人¶
非舊東陵僅自保𤓰田東閣俄然作東廐流落江南作漫郎伯¶
通橋下舊茅堂麋隃一斗光如漆掃盡吴箋如雪白縣記從來¶
如霹&KR0430;起召傭書為記室筆上那看夜夢花池中不敢朝&KR0877;墨¶
嗟余本是悠悠者散髮狂歌野人也乍可釣魚東海頭不然射¶
乕南山下安能如蝨處禈中折腰低眉事乃公牀頭黄金雖欲¶
<pb:KR4f0069_SBCK_027-67a>¶
盡篋中猶有劍如虹楚國何人能剖玉士也寜知不可辱黄鳥¶
無心戀此&KR0022;白駒從此逃空谷&KR0009;語山隂王子猷雪深未可便¶
囬舟剡水&KR0639;&KR0639;清見底聊作當年洗耳流¶
　　醉歌行贈黄一之¶
丈人昔日&KR0091;黄童衰鬂只今成老翁文章經緯有靈恠星辰雲¶
錦盤心胷柴門無人濠水緑烈氣貫日成青虹感君交情重金¶
石肝膽磊落照人赤人生對面非知心老死何如不相識朱琴¶
茫茫黄犢前鍾期子牙古難得白玉斚黄金盤寒雨夜滴青琅¶
玕出門咫尺是蜀道豈必劍閣方嗟難王生三十尚㣲賤白日¶
不動朱顔變柳色金閶客邸貧門前自賣芙蓉劍嗟君胡為獨¶
<pb:KR4f0069_SBCK_027-67b>¶
相許謂我年少稱才彥筵前豈無鸚鵡才丗上時時亦見猜芳¶
蘭當門將鋤及蕭艾無人風颯颯腰間𩀱佩五岳圗山&KR0294;不承¶
相歌呼弱水清淺通方壺可以下見鮫人珠金堂貝𨶕烟糢糊¶
寰宇蹙蹙胡為乎與君不歸飯雕胡萬&KR0010;直見滄溟枯¶
　　醉士行贈山甫顧君¶
金閶新酒青扵竹十百青蚨買一斛登樓開盞殘雪眀南山岧¶
嶤秀寒玉山頭雪片還易消人生白髪不𠕅緑先生落落不丗¶
情古人行事今人驚少年射策不得意歸來躬買山田耕茆屋¶
蕭蕭蔽風雨山妻辟纑兒織屨灌園目作於陵人饑餓還餐井¶
邉李短&KR0129;白幘環堵空萬壑千峰讀秋水嗚呼丗道如彎弓君¶
<pb:KR4f0069_SBCK_027-68a>¶
門如天路不通楚庭良璧指為石不&KR0002;抱璞青山中與君呼吸¶
樓中酒豪&KR0148;如虹&KR0487;如柳班超自有封矦相書生薄命空惆悵¶
胥靡屠釣皆聖賢英雄豈必多金錢得錢買酒湖上醉白眼茫¶
茫睨逺天¶
　　端午日卧病問范員外¶
長安端午日卧病復思郷十日不登丞相閣孤眠&KR0077;憶尚書郎¶
郎官亦是江南客蕭散神情䏻落魄著書屋裏不梳頭墜馬花¶
間㡬破額與君同病戀家園聞説江南即㫁䰟官舍三間隔楊¶
柳不得共倒菖蒲尊江南此時何𫠦有山市漁郎誇石首銀氷¶
滴水盡承鱗木槿花開齊貫口傖奴争買不論錢一尺銀盤瑇¶
<pb:KR4f0069_SBCK_027-68b>¶
𤦛筵榴花選取雲鬟挿艾葉&KR0829;將玉腕傳今朝流落薊門西可¶
憐𡨜𡨜又淒淒两行踈𣗳風中緑半日殘鶯雨裏啼㸔君意氣¶
何落落感君交情重然諾詩思清如隴頭水瘦軀輕似華亭鶴¶
前日題詩贈病夫盤中亂走眀月珠&KR0077;疾勝操長命縷辟邪勝¶
佩五兵符夕陽&KR0016;馬&KR0014;相訪豈惜床頭濁酒壺¶
　張鳯翼¶
　　亞父行¶
春風策蹇過彭城亞父墓前春草生千秋人傑一坏土生能&KR0311;¶
漢死仍楚秦人失鹿誰可當楚人沐㺅未足强紛紛韓陳與布¶
越廽翔擇主俱傍徨鏡㡬亞父寕不識五載惟勤幕中畫不&KR0025;¶
<pb:KR4f0069_SBCK_027-69a>¶
諸豪輕去就自與君王乞骸骨心知成敗任雌雄義重君臣罄¶
肝膈嗚呼為楚為韓同此心未許留侯坐分席¶
　周天球¶
　　江南春詞¶
園林三月抽新筍㣲風細雨郊原浄柳條處處變鳴禽簾幙差¶
池㕠燕影館娃宫&KR0187;青草冷桃花半覆吴王井陌上逰人落醉¶
巾寳馬香車逐綺塵花開遲花謝急曉&KR0120;㸔花薄羅濕&KR0191;青拾¶
翠如不及囬頭日墮山凝碧愚者惜費長悒悒賢達又愧脩名¶
立那知人丗若浮萍胡乃不樂徒怔營¶
　張獻翼¶
<pb:KR4f0069_SBCK_027-69b>¶
　　徐長吉燈宴¶
我爱主人能好客清夜然燈啓瑶席猶嫌髙宴不盡歡别向園¶
林永今夕百枝千炬滿逕然氷輪寶熖眀春烟依林似月重重¶
見接漢疑星處處懸蘭缸縟綵斜分地火𣗳繁光逺綴天園林¶
今夕春何早千重百轉皆花鳥三五良辰秉燭情銀壺玉漏惟¶
愁曉子夜歌前溪舞北里南隣何足數一時齊出小平津當年¶
誰掺漁陽鼓絃管奏春風綺羅雜璣組&KR0004;訝朝霞起赤城復擬¶
眀珠歸合浦傳柑為問夜如何主客䏻文盡踏歌吴宫自昔稱¶
佳䴡彷彿開元廣陵事别有長齋繍佛前神火傳燈照&KR0004;地春¶
烟半吐玉毫光千門九陌多相望浮生長夜真如電對此那&KR0014;¶
<pb:KR4f0069_SBCK_027-70a>¶
不盡觴¶
　徐渭¶
　　贈嘉則¶
白藤織笈春花密青&KR0129;剪水波紋濕出門寸歩即天涯幃底牽¶
衣絃正急闗山㫁路不㫁雲吴刀割水那得分章華楊柳弄舊¶
色何地&KR0077;少春申君人生逺逰湏及春青天能容七尺身芳草¶
長途去萬里望望吾家随處是¶
　俞允文¶
　　胡笳曲¶
長風吹髙海底月半落洮河色如雪胡笳冩出隴頭聲千聲萬¶
<pb:KR4f0069_SBCK_027-70b>¶
聲吹不歇沸地黄沙凍欲牢連天白草燒難熱玉筯啼還徧紅¶
顔坐相訣楊柳曲中離别乆梅花管裏音書絶胡笳本自從胡¶
起曲曲縁雲咽流水飛入重城怨已深聴臨遥塞愁應死誰知¶
沙畔捲寒蘆一曲能消膽氣麄更使胡雛𩀱淚落萬羣嘶月過¶
飛狐¶
　潘緯¶
　　月夜過湖隂贈郷友¶
天門昨夜蟾光𤼵峨眉山映峨眉月江城今夕月如新他山月¶
照故山人故人家&KR0009;湖隂口逺别依依戀携手豈知浪跡度三¶
春還郷恐落風塵後赭神山前歸路賖楊花漫漫捲白沙此時¶
<pb:KR4f0069_SBCK_027-71a>¶
對月増郷思新月圓時好到家¶
　童珮¶
　　闗山月¶
賀蘭山頭一片月長安城中萬家雪征人夜渡流沙去草色遥¶
將玉門曙吞聲出闗風淒淒黄雲白雁何年歸¶
　　白苧辭¶
秋風起白露垂天涯客子夜索衣箧中惟有江南苧一片銀&KR0093;¶
萬行淚猶是前年暮春&KR0009;寄時不為秋風寒此日&KR0077;同秋月㸔¶
　　山中見落花作謌¶
山家住處石為塢一𢃄青巒似環堵芳草蒼苔碧半簾四壁寒¶
<pb:KR4f0069_SBCK_027-71b>¶
將竹烟&KR0024;清森萬木夜雨宜百道流泉入窓舞朝來晴&KR0148;飛滿¶
山&KR0077;喚流鶯深𣗳間流鶯亂啼花亂落呼童夜&KR0120;開山閣秉燭¶
前村沽酒歸生涯安問年來惡神仙富貴皆如此寕使尊中虗¶
緑蟻誰見長留丗上名錢鏗八百終湏死青塜黄泉無酒澆生¶
不追歡亦徒爾吾生少長常貧賤性僻山川鄙州縣生來不識¶
父母&KR0022;吳江楚嶠青鞋遍年年出門酒一壺腰下輕盤山海圗¶
徃來𩀱眼小六合崑崙渤海烟糢糊去年到家頭半白相見郷¶
人不相識空嚢孤劍草堂前翻遣兒童揖行客憶昔尋真江海¶
邉家人㡬見鶯花妍到家經春春又暮把酒看花徒自憐題詩¶
為&KR0009;東隣叟&KR0809;中莫戀黄金錢金錢散盡還復來㡬見老人仍¶
<pb:KR4f0069_SBCK_027-72a>¶
少年¶
　申時行¶
　　題仇十洲畫赤壁圗¶
江流東邉千尺堤山鶻上結危巢&KR1667;㳺人夜半放舟過舉酒曽¶
説曺征西征西當年下京滸八十萬軍盡𧴀虎眼中見慣劉琮¶
徒吴蜀區區何足數舳艫相&KR0742;千里連氣吞劉備兼孫權豈知¶
䇿士已旁笑笑彼逺來非萬全長江之險人能共不獨阿瞞兵¶
可㺯東吴㑹獵尺書馳權也難將首親送帳前㧞刀軍令行如¶
此奸雄安足驚周郎蚤已借前箸黄盖何曽論五兵五兵争如¶
一炬火北軍散走南軍坐紛紛燥荻與枯柴乗取便風&KR0138;十舸¶
<pb:KR4f0069_SBCK_027-72b>¶
波濤起立半天紅强虜&KR0069;飛一夕空平生親手註孫子未信水¶
軍能火攻誰云此行&KR0379;足耻更　褁瘡歸淯水玄武池頭計已¶
踈銅雀髙䑓仍自起當今四海如一家三國争雄真可嗟尚想¶
綸巾尋壘堞猶將折㦸洗沉沙武昌夏口東西路𦘕史分眀入¶
毫素空携赤壁付逰人贏得坡仙两篇賦¶
　陸可教¶
　　詠大風歌秋風詞¶
君不見漢家髙皇按劍起電掃六幕烟塵空時平過沛㑹父老¶
四顧激烈歌雄風秦誅楚㓕了無事中原鹿得狐兎窮猶思猛¶
士憶惆悵無乃轉憶韓彭功又不見建元天子横汾日秋風白¶
<pb:KR4f0069_SBCK_027-73a>¶
雲莽蕭瑟髙歌未絶哀思生四座羣臣&KR0429;無色南驅百粤北走¶
胡天馬如雲自西極功成志得何𫠦悲&KR0025;此雄心頓衰息我觀¶
二帝皆英主大畧長材駕區宇帝圖零落㡬千秋猶自雄詞照¶
今古㡬囬撃楫悲風生驚沙颯颯浮雲停乃知庭草燕泥句唧¶
唧何異秋蛩聲¶
　王肯堂¶
　　天子選將出師歌¶
旌斾悠悠班馬鳴將軍轉戰出遼城遼城氷堅夜可渡隂山積¶
雪黄雲平霜威日光生劒刀大白入昴誅天驕草宿寒侵壮士¶
鐡露下沾濕將軍&KR0129;袍䄂音書字不滅肯令玉筯空啼血朝廷¶
<pb:KR4f0069_SBCK_027-73b>¶
本望𣗳功勲闗塞那因怨離别男兒燕頷志封侯勒名湏上天¶
山頭羽書瀚海飛猶急金繒和戎非逺猷君不見漢嫖姚横行¶
朔方入天際匈奴未滅何用家天子無勞開甲第又不見曹景¶
宗萬里馳突生長風去時兒女盡悲惋歸來閭里生光榮古來¶
豪傑多如此何况英眀遇天子威略尤勤六月師逐北應趨九¶
萬里玉闗指日浄胡兵眀月吹笳四面聲護𦍑不用朝乗部破¶
虜何須夜列營洗戈休馬事春農充國屯田詔可從&KR0009;語將軍¶
休樂𢧐君王不賀斬胡功¶
黄汝良¶
　　少年行¶
<pb:KR4f0069_SBCK_027-74a>¶
少小疆塲事鞍馬聲名不肯居人下蹀&KR0604;堪先薊北雲叱呼可¶
振長平瓦呼鷹逐犬出東門緑幘紅纓去若奔日暮歌鐘起華¶
屋玉顔𬗋䄂春風温座中豪客醉起舞陸慱&KR0300;壺賽如賭自謂¶
金樽長不空那知白日難為午君不見五侯七貴何慿陵一朝¶
麋鹿㳺中庭何似寥寥楊子宅終年獨草太玄經¶
　李贄¶
　　九日同𡊮中夫㸔菊&KR0009;謝主人¶
去年花比今年蚤今年人比去年老盡道人老不如舊誰信舊¶
人老亦好秋菊搃開舊&KR0010;花人今但把新人誇花開扵我復何¶
有人丗那堪逢重九舉頭望見鍾山髙出門便欲跨牛首褰裳¶
<pb:KR4f0069_SBCK_027-74b>¶
緩歩且相随一任秋光更誤施天生我軰必有竒感君雅意来¶
相期入門秋色上髙堂烹茶為具呼兒郎歡来不用登髙去撲¶
鼻迎風尊酒香子羙空吟白髪詩淵眀采采亦徒疲何如今日¶
逢故知菊花共看未開時¶
　𡊮宏道¶
　　西施山¶
西施山一片土不惜金作城貯此如花女越王跪進衣夫人親¶
蹋鼔買死傾城心教出迷天舞一舞金閶崩再舞蘇䑓坼槌山¶
作館娃舞䄂猶嫌窄舞到夫差愁破時越兵潜渡越來溪¶
　　淮隂侯祠¶
<pb:KR4f0069_SBCK_027-75a>¶
秋郊兎盡韓盧窘三尺青蛇捲鋒頴到手山河擲與人&KR0077;向雌¶
雞納腰領英雄挃足歸羅&KR0224;辯士舌端空來徃本將衣飯畜王¶
孫未許肝膓敵亭長一局殘棋了項秦五湖西子白綸巾貪他¶
一顆真王印賣&KR0077;淮隂跨下人¶
　　為楊粉署題小像¶
鵞溪絹冷花紋澁四尺春波吹粉墨㓜輿豈非丘壑人筆底瀟¶
踈誰貌得髙人&KR0148;韻不在似如冩寒松與幽卉寛眉廓額信手¶
塗踈淡只似鋪山水馬遷文章杜公詩此意&KR0077;許徐熈知¶
　　子房山謁子房¶
蓮華冠子紅犀導雪面風髯一年少夢裏山河慱㡬塲抽身𥬇¶
<pb:KR4f0069_SBCK_027-75b>¶
指長松道英雄老盡故交稀眼底脩毛㡬翅飛功成辟榖或有¶
以未心神仙湏布衣¶
　屠𨺚¶
　　行路難¶
君不見石家金谷花滿園須&KR0119;野蔓生荒烟君不見魏武銅臺¶
走牛羊昔日金&KR0107;歌舞塲時來屠沽取卿相運去英雄𣳚草莽¶
李斯黄犬空悲辛青門不及種瓜人鳥盡弓蔵淚盈掬何如垂¶
釣淮隂曲富貴亦不快貧賤亦不憐烹羊宰牛進羙酒咀宫&KR0877;¶
羽彈哀絃坐愁行歎爾何用我生有命應在天¶
老醜君莫歎朱顔皓齒君莫歡落花飄風向濁水東西曲折随¶
<pb:KR4f0069_SBCK_027-76a>¶
波瀾無塩垢面首飛蓬龍輿&KR0235;輦登王宫昭君玉面嬌如花蛾¶
眉萬里埋風沙王孫富貴金作丸東方先生苦飢寒五侯道上¶
驅駿馬處士老死蓬蒿下我歌行路請勿喧古來如此今何言¶
曹昌先¶
　　間笛¶
嚴城柝罷角聲起西風吹入千門裏壮士扼腕思封疆寳刀夜¶
光吐秋水男児四十未封侯齷齪空對妻子羞㧞刀竟赴龍城¶
去道傍不斬仇人頭¶
　鍾惺¶
　　八月十四夜集别張金銘年丈暫假歸沐¶
<pb:KR4f0069_SBCK_027-76b>¶
今夕與君同杯酌君言不如歸家樂歸家各有索居時晤言今¶
夕成今昨長安忍作終年逰苦死難為眀日留眀日不留吾不¶
强途中豈可值中秋滿口留君意羊䦨誰䏻此夕𣻉長安思歸¶
轉挽將歸客但覺臨岐置語難¶
　無名氏¶
　　貧女行¶
妾肌如玉顔如花長眉窈窕青山斜郷閨學成新婦禮鸞鏡不¶
為留年華昨朝東隣裁嫁衣今日西隣催結褵自憐青燈照孤¶
夢年年風雨梨花時不怨父母貧不恨謇脩拙妾生賦命自坎¶
𡒄底用閒情冩紅葉千絲萬絲霞練光共誰織作雲錦裳千針¶
<pb:KR4f0069_SBCK_027-77a>¶
萬針成黼黻與誰佩服朝明堂吁嗟妾薄命薄命將奈何失時¶
還自羞失身羞更多妾寕失時無失身平生分定月下䋲但把¶
貞心守貞色肯信嫦娥觧誤人¶
　　東陵行¶
君不見河陽花今如泥昔如霞又不見武昌柳春作青絲秋作¶
帚人生馬耳随東風柳色梅花豈能乆秦時東陵千户矦華&KR0393;¶
&KR0013;體腰蒼璆漢時沛邑刀筆吏折腰事人頭搶地蕭相當時謁¶
邵平中庭百拜百不譍邵平異日謁蕭相故侯一拜一惆悵萬¶
事反覆丗豈無二子豈是大丈夫流行坎止亦偶耳扶揺豈必¶
勝搶榆¶
<pb:KR4f0069_SBCK_027-77b>¶
　朱静庵¶
　　春睡詞¶
茸茸芳草𠲒新緑露井夭桃錦雲簇石䦨干外早鶯啼又喚春¶
光到華屋綺窓花影揺玲瓏玉人夢破春溶溶雲鬟半軃鳯&KR0107;¶
滑枕㾗一縷消輕紅香汗輕輕透衾濕含情欲起嬌無力海棠¶
庭院鳥聲和睡足東風一竿日¶
　陳氏¶
　　&KR0009;夫¶
野雞羽毛好不如家雞能報曉新人貌如花不如舊人能績麻¶
績麻做衫&KR0048;得着眼見花開又花落¶
<pb:KR4f0069_SBCK_027-78a>¶
　釋仁𤼵¶
　　弘上人蓄秋山圗¶
萬峰霜晴翠如洗峰底行雲度流水西北髙樓爽氣邉江南落¶
木秋聲裏蒹葭潮長魚在梁白鷗飛盡天茫茫松根丈人讀書¶
處時有踈鍾來上方仙槎影𣳚銀漢遠木末芙蓉為誰剪何處¶
凉風送客船歸來似是東曹椽東曹頗笑未識機掛帆直待鱸¶
魚肥山川揺落已如此不信草露沾人衣平生畫手不可遇坐¶
閲新圖得真趣題詩&KR0009;與沃洲僧吾亦買山從此去¶
　　螺山𨼆士謡¶
螺山有𨼆士飄飄仙者徒朝㳺螺之巔暮息螺之隅紅塵拂落¶
<pb:KR4f0069_SBCK_027-78b>¶
身外事白首讀盡人間書不&KR0016;琴髙鯉不釣任公魚手披演雅¶
篇架列山海圖蛾司漫給五斗黛蛤浦豈羡𩀱眀珠槐䑓封矦¶
笑螻蟻楚闗脱&KR0224;憐蜘蛛人言大𨼆𨼆朝市小𨼆螺山無乃是¶
何物老病香山翁𨼆作流官良可鄙酌螺之杯𨼆螺几坐對螺¶
山净如洗鈿屏矗矗鏡邉來佛髻峨峨望中起千林翠靄散晴¶
空半島寒雲浸秋水我尋螺山居遂識螺山路一見螺山人𠕅¶
誦螺山句紛紛草堂文悠悠遂&KR0004;賦丈夫無逺謀千載何足慕¶
我本逍遥人亦有𦊨&KR0224;慮買山每&KR0009;沃洲書寥落江郷歎遲暮¶
江郷寥落不可留便當卜爾山之幽安得神鰲&KR0018;山去共&KR0191;青¶
螺海上逰¶
<pb:KR4f0069_SBCK_027-79a>¶
