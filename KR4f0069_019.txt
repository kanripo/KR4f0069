# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:35.385755
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB08n0669-2595茗齋集-第二千五百九十五册.
<pb:KR4f0069_SBCK_019-1a>¶
茗齋詩七言律¶
　　　　　　　　　　　　　淮南彭縣貽羿仁著¶
　　已酉元旦¶
&KR0397;閣朝暾蜃牖間自憐清鏡改朱顔中&KR0048;有女傳黄絹小婦將¶
雛媚緑鬟衮衮年華虚獻&KR0010;勞勞人事悔還山桐扉深掩横魚¶
鑰嬴得浮生一日閒¶
　　題商𨼆亡餘草堂¶
花下茅堂萬卷書百城坐擁興何如映規脉望環無際探頷驪¶
癡龍摘有餘采得神芝脩&KR1329;供刪来詩草帶經鋤憐君久已三¶
冬&KR0085;竒字休辭載酒車¶
<pb:KR4f0069_SBCK_019-1b>¶
　　壽茸城張子羙少叅¶
&KR0093;綸丗掌在鸞臺公自聲名燭上台一代斗杓吳㑹指千秋藻¶
鑑越西&KR0271;䕶羗早觧還山組滄海平添上夀杯爲問門前舊桃¶
李鹿車百里㡬人来¶
　　二¶
烽烟萬里赴湟中青海無塵異域通充國金城今未老留矦黄¶
石已成功酒泉舊領長浮白弧影南懸可挂弓白鹿門生多少¶
在後堂誰許近扶風¶
　　送静庵之任昌邑¶
膠西春暖𤼵眀駝仙令看花擁傳過帝座郎官垂列宿滄溟¶
<pb:KR4f0069_SBCK_019-2a>¶
重譯罷揚波風清楊震亭前乆雨&KR0085;田横海上多　昭代只今¶
資保障檿絲當不費徴科¶
　　二¶
江淮聞道　烽烟公自脂車叱馭前春水逺浮仙棹𤼵山花交¶
拂錦車偏蓬莱雲&KR0148;成宫闕溟渤鮫人雜井㕓近日臺郎需&KR0024;¶
缺問君報最在何年¶
　　送徐律齋重赴粤西(律齋以入/賀南還時小&KR0078;在嶺西/將就館故以戯之)¶
荔江流水象山分両岸𤠔聲晝夜聞一去朝天瞻北極重㱕炎¶
徼已南薰官衙笏拄千峯石小婦粧凝五嶺雲到日生珠應在¶
掌明年取印不輸君¶
<pb:KR4f0069_SBCK_019-2b>¶
　　送蜚雝之任蒼梧¶
雲峰萬叠赴蒼梧夾㟁青山呌鷓鴣水激龍門灘不㫁山横象¶
郡瘴疑無猺人喜&KR0077;金輸訟賨市長寛布入租莫道殊方在天¶
末彤庭咫尺觀仙鳬¶
　　二¶
知君風調逈難攀花底鳴琴萬仞山荒落自来争訟少清溪日¶
對吏人閒不煩保障資弭羣盗自有文章變百蠻他日寕親逢¶
内召髙堂𩀱　尚朱顔¶
　　春暮八首¶
花時零落似悲秋韋曲平康罷出逰夜雨一枝常棣冷春風三¶
<pb:KR4f0069_SBCK_019-3a>¶
月杜䳌愁踈狂&KR0063;笑無懷刺憔悴空憐有敝裘為報故人勞問¶
訊烽烟滿目到滄洲¶
　　二¶
韶&KR0160;流水度芳菲𩀱髣驚心與丗違垂老青雲踈晚達閑愁白¶
日送春㱕子規故國溪山㫁平仲空林草木稀年少不須誇爛¶
熳西風容易入羅衣¶
　　三¶
聞琴臺畔水連天北望成山好刺船下瀨旌旂鷗自起甬東城¶
闕蜃相連海人月暈占風雨鳥客烟波度&KR0010;年萬里黄濤今列¶
戍釣絲空捲落花前¶
<pb:KR4f0069_SBCK_019-3b>¶
　　四¶
紫㣲直下是京&KR0160;両屇中分地絡斜鉄嶺千盤過碣石玉門一¶
望並流沙誰&KR0025;西極窮天歩屢易南訛尚歳差野老山中忌暦¶
日不知開落㡬回花¶
　　五¶
滄溟屢築受䧏城潮上歐寮萬里清聞說入山誇射虎坐看跋¶
浪走長鯨風飄垂柳花千片雨過棠梨月四更踪跡避人還自¶
笑不堪連夕泥朝酲¶
　　六¶
紅塵乆厭愧尋僧林下髙人見未曽春雨漸喧飛白鳥風烟無¶
<pb:KR4f0069_SBCK_019-4a>¶
際有蒼蝇鮑&KR0048;塲没寒潮上博陸祠空野月升孤憤書成誰&KR0085;¶
語團焦一片坐深燈¶
　　七¶
彭湖西望杳茫茫何處浮查水一方陸賈虚傳能下越扶餘未¶
見不&KR0091;王喧豗潮汐驚髙枕撩&KR0333;鶯花過艶陽已裂蘇生罷㳺¶
&KR0003;城南二頃自耕桑¶
　　八¶
萬點飛花送旅情天涯㱕夣不分眀愁心夜夜盧龍月病卧時¶
時緑綺鳴小婦眉顰踈黛茟髙堂頭白愧躬耕眼中春色殘如¶
許那得愁消仗&KR0920;生¶
<pb:KR4f0069_SBCK_019-4b>¶
　　雨懷¶
今雨門前㡬客来草堂終日不須開青山亡恙交情見白髮多¶
時老病催絲竹風流稀郢雪蓮花髙𦤺少宗雷首陽但徃薇都¶
盡莫&KR0773;朝飢&KR0018;米回¶
　　二¶
戴勝飛飛過女墻閒門無事日偏長鮭菁漫種千畦韭𧖟老空¶
懐八百桑榖雨花殘移芍藥赭山潮急上錢塘十年海上沉戈¶
久何處雲㠶拂九黄¶
　　三¶
清樽何必對花枝醉裏愁消倒接䍦江上𢧐塲茅盡没海¶
<pb:KR4f0069_SBCK_019-5a>¶
濵枯&KR1109;月成規春風闘草樓羅曆曉日凝粧暈品眉追憶少年¶
惟午夣青梅梢壓雨垂垂¶
　　同新城王子側集信弦弟草堂¶
千里相思命駕頻山堂傾盖拂車茵河山對酒風流聚南北論¶
交&KR0010;月新丹轄屢&KR0300;消盡燭黄潮纔上薦文鱗君家兄弟知¶
名久海内詩人更㡬人¶
　　賦得田䑕化為鴽(鵪鶉一名鴽一名鶉鷃又名䳺/淮/南子蟾蜍得苽化而為鶉/列子蛙)¶
(化為鶉/老蛙得爛瓜多化為鶉鶉性淳匹處不&KR0333;羣/鶉奔之詩刺人不如鶉也/甘氏星經鳥之闘竦其尾)¶
(鶉之闘詠其翼/夣書夣鶉鵪為闘/陸機云鶉性淳/不越横草/安定鶉觚原&KR0170;恬扶蘇築城設祭奠觚有)¶
(鶉飛升觚上故名/紅飛鼠/鼯一名飛生䑕有五仗/嶺南有)¶
<pb:KR4f0069_SBCK_019-5b>¶
社鼷跡散蛻脩毫横草俄看振緑臯服翼共㳺疑&KR0049;變飛生相¶
逐漸登髙山空鳥䑕堪同穴地盡鶉觚漸不毛&KR0025;此翺翔随鷇¶
食蜡賔無復問迎猫¶
　　二¶
伯勞驚顧見田蚡竦翼雕籠闘復馴已傍紅飛空五技似占虚¶
宿次三鶉張湯文就形先觧子夏衣懸毳更新决起榆枋懐舊¶
侣仲能當復憶前身(抱朴子䑕三百&KR0010;知千里外事名曰仲能)¶
　　半夏生¶
日永朱明物誤薰靈苗恰見茁繽紛㽔賔&KR0148;勁辛寒伏鶉火陽¶
中燥濕分乍長一隂滋甲坼誰嘗百草辨遺文提筐好逐韓康¶
<pb:KR4f0069_SBCK_019-6a>¶
去采藥千峰掃白雲¶
　　反舌無聲¶
黄梅山雨歇㢘纎百囀稀聞話短檐林静不知禽語樂日長閑¶
殺鳥情占春思莫怕傳教漏午夣偏宜好更淹誰道䜛言在君¶
側漢官恩重㡬人沾¶
　　鵙始鳴(音橘伯勞也左傳伯趙氏司至者也即鵙又同鴂)¶
𧖟火&KR0138;過浴繭天隂隂鴃舌滿林泉仲山已徃鳴悲歇伯趙空¶
啼測至前烏桕西洲吹不息燕飛東去曲誰傳晝長人困心情¶
惡奈殺覊禽呌枕邉¶
　　戴勝䧏扵桑¶
<pb:KR4f0069_SBCK_019-6b>¶
夗機尚未織吳絲絍鳥嚬催過柘枝陌上驚飛逢艶質桑中並¶
宿見幽期漢宫人日&KR0107;梁巧王母仙壇使者遲惟有提筐容不¶
理䒺山啼處髣低垂¶
　　鹿角觧¶
暗谷槎枒鳥道封伏隂&KR0004;長褪斑龍伐毛委蛻升真馭大道多¶
岐冺相宗逰牝自随麀濯濯介麋無復紫茸茸吻鳴只聴秋風¶
𤼵㑹見峥嶸換舊踪¶
　　夀郭臯旭尊慈七十¶
徽音文母式邕顒庭訓寕庸致萬鐘此日二難堪並駕同時八¶
俊久相&KR0025;茟簮久佐弹冠豸薦剉潜供下食龍見說人倫師有¶
<pb:KR4f0069_SBCK_019-7a>¶
道可&KR0063;雞臛讓茆容¶
　　和林聞上人詠梅花窗格¶
湘㾗剪取碧琅玕織出玲瓏萬朶㸔帶緑似窺青璅暗斜飛四¶
照玉鱗殘空楞不隔前溪雪踈影難遮昨夜寒帋帳獨眠愁㸃¶
㸃花隂同過曲䦨干¶
　　觀潮日得敷文淮上書¶
𩀱桂幽窓已向殘天涯書到水雲端海山過雨潮如雪河漢横¶
秋夜自寒人去隔江㱕逺夣月明虚牖度輕紈如淮羙酒還堪¶
醉此别休歌行路難¶
　　喜氷脩至海上¶
<pb:KR4f0069_SBCK_019-7b>¶
短褐行歌意&KR0148;新馳驅南北各風塵共驚談乕休過市相約為¶
漁互問津海上潮生天漠漠月&KR0160;天半夜鱗鱗故人踪跡同零¶
落白石空山更㡬人¶
　　甬東髙旦中&KR0274;喆兄開府禦冦鄖陽事有感作¶
樽酒相逢感慨前江湖踪跡動林泉重論徃事悲歌集萬死孤¶
臣血𢧐年叢桂小山秋未老采芝甪里去疑仙狂言相向休驚¶
座今夜燈花為客妍¶
　　詶年三見投韻(&KR0253;謨)¶
飄蕩萍踪未可尋馬蹄徧&KR0191;北山岑干將未了眉間事焦尾誰¶
明𦞃上音野氣隂濃翳宫闕秋河夜白澹房心狂夫行跡勞相¶
<pb:KR4f0069_SBCK_019-8a>¶
問肯向金門&KR0009;陸沉¶
　　詶天岫聞羿仁北㱕作次韻¶
秋草燕山客乍㱕西風&KR0004;冷㕍猶稀去時赤日晨流火寒渡黄¶
河雪滿衣故友尚憐狂態在浮名自覺丗情違山中白石知無¶
限猿穴休糧&KR0085;療飢¶
　　秋懐六首次天岫韻¶
烏夜邨南烏夜飛已驚白露入秋衣芙容江上持堪贈　子山¶
中落漸稀織女三星河歷歷懐人千里月輝輝&KR0063;憐咫尺成相¶
望翹首停雲&KR0133;獨違¶
　　二¶
<pb:KR4f0069_SBCK_019-8b>¶
落木秋聲動井梧空牕人老感栖烏箧中流水彈三峽夣裏江¶
天憶両孤廷尉莫須辭故客歩兵當不悔窮途清泉磐石誰相¶
賞松下長携酒一壺¶
　　三¶
東風吹盡古今愁大海蒼蒼澹不流良夜豈宜頻見月騷人無¶
奈獨悲秋烏絲小様填詞滿翠䄂名&KR0078;秉燭逰爛漫豪情消未得¶
采菱洲畔築糟丘¶
　　四¶
層城秋净㕍行髙日夜江聲萬里濤烟𣗳參差明野眺河山蕭¶
瑟動綈&KR0129;頻年折盡離津桺何處堪裁滿徑桃待入風泉湍壑¶
<pb:KR4f0069_SBCK_019-9a>¶
下林飈響徹五雲璈¶
　　五¶
𩀱魚何處報相思雨後瀟湘㕍到遲零露乍寒紅藕渡清霜先¶
上菊花枝逺山玉鏡空眉黛艶曲金荃愴鬂絲追憶惘然驚獨¶
在&KR0907;勤莫問手中巵¶
　　六¶
楓落吳江葉未紅扁舟乗興許誰同籬邉若個尋元亮廡下重¶
来訪伯通龍虎名流黄帋外魚鰕身事緑簔中一丘一壑容吾¶
老抱牘空山伴雨工¶
　　&KR0009;懷天岫二首¶
<pb:KR4f0069_SBCK_019-9b>¶
采藥雲峰深未深十年將母&KR0018;&KR0004;心蘋花家室随浮梗杜宇江¶
天憶故林醉有二豪推酒徳貧無書萬卷慰書&KR0075;問竒滿座多¶
時彦若個鍾期是賞音¶
　　二¶
白露為霜菊漸肥相思已換芰荷衣&KR0063;憐華髮長流寓重到青¶
山可當㱕蒿徑求羊&KR0025;嘯詠葛洪雞犬共巖扉籃輿不用門人¶
荷日日雙峰坐翠㣲¶
　　&KR0009;天岫并柬自脩傅臣又韓起東年三五君¶
𩀱峯蘭若&KR0085;雲泉顧况曽過此地偏&KR0907;水自流通縣郭横山一¶
點隔人烟鼔吹林壑皆同調銓次風騷恰有權莫恨曲髙長寡¶
<pb:KR4f0069_SBCK_019-10a>¶
和為君裁答五君篇¶
　　九日風雨無菊庭桂始花有作¶
細雨重陽菊未&KR0271;東籬　寞對&KR0742;杯當軒月𣗳霜前吐掃徑金¶
風檻外来秋思白衣空悵望羙人黄雪共徘徊小山叢下香堪¶
把何必登髙落帽回¶
　　九日風雨灌木庵漫興同半邨商𨼆東&KR0026;用何六園客韻¶
空城風雨似山郷懶揷茱萸惜鬂蒼送酒人稀遲把菊題餻客¶
到趣㫪粱郵筩屏謝傳牋㫁灌木隂沉擁祫凉薄暝茆檐&KR0172;霽¶
色授衣少婦搗流黄¶
　　二¶
<pb:KR4f0069_SBCK_019-10b>¶
白雲遥冠逺山巔正是重陽落木天千里登樓人去去九秋風¶
物感年年醉眠酒惡何遷次老病詩狂太劇顛賴爾諸君能暇¶
日幽情子墨代傳宣¶
　　詠黄荷花¶
芙蕖異種檀輕盈宛在中央弄色明日瑩緗雲香雨過月移金¶
井露華清似随西土毘盧現不逐東昏顧歩生&KR0271;向秋江誰比¶
貌騷人何用更飱英¶
　　二¶
㡬度江南唱采蓮秋容疑在洞庭船臨波櫓暈𩀱文淺坐蘂𩀱¶
文一色深全學道装浮太乙可随仙掌削金天蘜衣更覺婵娟¶
<pb:KR4f0069_SBCK_019-11a>¶
甚製芰靈均更惘然¶
　　同商𨼆東&KR0026;及&KR0025;子少咸看菊孫户侯山園¶
秋光無處不宜人老圃秋容暮轉新緑草已荒真𨼆宅青¶
山喜與寓公鄰芒鞵輕過穿花蝶落日低扵貼水萍悵好東籬¶
且㱕去重來燒茗莫辭頻¶
　　看菊無為叔池館同商𨼆東&KR0026;少咸¶
連&KR0282;秋吟過草堂寒花低綴隔林香宵中零露為霜白海¶
外晴雲帶晩黄瓜圃公侯分卉植罏聲潮汐上虚廊頻㽞小¶
阮荒城暮已見㱕鴉噪女墻¶
　　賦得女媧鍊石&KR0024;天¶
<pb:KR4f0069_SBCK_019-11b>¶
浮空翠釜坼乾維摶土神人立治時嶽鎮數卷融太液隂陽一¶
&KR0148;鼓圓儀粉丸不漏山河影井絡斜封上下規&KR0025;此餘&KR0069;銷浩¶
刼盖函萬古爛昭垂¶
　　秋盡七首¶
秋盡川原萬木中乎沙千里度䡖鴻江聲日夜巫門上山郭樓¶
臺福水東向夕搗衣驚織婦沿流泛宅訪溪翁南天是處皆揺¶
落莫怨菱絲荇帶風¶
　　二¶
青女霜髙冷戌笳小春尚復見黄花鯨鐘百八催潮&KR0049;魚海清¶
寒减月&KR0160;南㕍㫁行猶入塞西風蕩子不思家尺書頻&KR0009;無㱕¶
<pb:KR4f0069_SBCK_019-12a>¶
信𠋣杖柴門聴吠猧¶
　　三¶
靣郭長溪水北流古塘葭菼接烏坵青楓將變霜逾暖黄雀&KR0004;¶
肥稻倍收伍尚橋空横&KR1109;月伯牙臺冷鎻漁舟芙容零落紅衣¶
盡惆悵悲秋更送秋¶
　　四¶
髙閣軒窗面翠㣲䦨干送目盡清暉馬嘷城北寒潮起虎嘯亭¶
臯宿鳥飛觧笑嬰児聊破老餔糜慈母心忘飢㫁𤠔晴寉勞相¶
待何處青山少蕨&KR0340;¶
　　五¶
<pb:KR4f0069_SBCK_019-12b>¶
秋風秋露各淒然何夕秋清不可憐&KR0379;度桂枝金鈿下又探梅¶
信玉蛾前紫菱泥黒沉波月烏&KR0875;霜髙脫葉天猶憶納凉¶
幽篠夜商歌白苧藕花船¶
　　六¶
朔&KR0148;吹蓬上桺條寒波猶蕩鮑家橋胡鷹翮瘦盤雲疾獵&KR0016;弓¶
輕向月驕鼓角軍城牛女外魚塩海吊蛋人朝不知秋色㱕何¶
處冉冉靈均未可招¶
　　七¶
方笻向晚欵柴門短&KR0260;長鑱話灌園竹徑篁低松䑕墜茶寮僧¶
過木魚喧摘花㱕去携童子榻𦘕圖成教女孫暫遣秋懷慰愁¶
<pb:KR4f0069_SBCK_019-13a>¶
病星河夜濕月黄昏¶
　　自和前韻七首¶
秋老晴霞暮靄中草堂髙&KR0009;愧盧鴻身名蝸角争三北生計𧖟¶
絲困二東宫體𧰟留烏㡌客花枝冷笑白頭翁扁舟載酒無多¶
逺一任朝朝暮暮風¶
　　二¶
山城寒色動吹笳尚見霜天呌賣花買婢小名傳北户&KR0025;師大¶
㫖悟南&KR0160;詩狂不避三騶貴酒債常輸五木家韋曲𫠦&KR0172;知我¶
意燒燈相待候鄰猧¶
　　三¶
<pb:KR4f0069_SBCK_019-13b>¶
竹林勝友盡名流零落山阿委廢坵北府英雄吳地散右軍文¶
采越江收新詞到䖏傳銀甲急管頻吹送玉舟悵望闗中古𨹧¶
闕啼烏夜夜噪延秋¶
　　四¶
橘柚南中露漸㣲清吟長自和元暉海潮夕上羣山静木末寒¶
生萬葉飛學道身閒宜病懶休糧方在怯年飢踈狂只合蓬蒿¶
侣舊友青雲𠋣紫㣲¶
　　五¶
燭冷空齋燼復然瓶花弄影故争憐持螯&KR0873;蟹輸霜䧏品水獅¶
茶貯雨前隕蘀含風悲嘯𣗳滄溟浸月冷黏天種梅乆約山中¶
<pb:KR4f0069_SBCK_019-14a>¶
侣米帖臨成好借船¶
　　六¶
澄江寒&KR0694;滿南條衰栁衰楊舊板橋愛日老菜常作戯傲霜¶
陶菊向誰驕酒杯何必論賢聖棋局渾忘改市朝聞道甘泉埒¶
羽獵近臣若個賦祈招¶
　　七¶
潮聲寂歴九黄門燒芋枯條剪柘園縦飲客踈因服散逃禅坐¶
乆自忘喧祝雞五母羣呼子課竹千頭𠕅見孫八口漸多生計¶
拙藼蘇何以慰晨昏¶
　　夀陸汶川嗣開六十¶
<pb:KR4f0069_SBCK_019-14b>¶
岷山南望見牂牁仙令𩀱鳬上峡過製錦江源成五&KR0694;鳴琴天¶
際俯三峩白頭兄弟文章友青組風流吏𨼆多對酒方壺知不¶
逺蓬莱清淺正溏波¶
　　萬安曽日永堯㫤重過海上展先太僕遺像走謁殯¶
　　宮感賦二首¶
金風净掃草堂塵絮桺酒重米感故人帳下義児星散盡天¶
涯㱕旐雪中新精靈驚見如生靣涕淚空沾未死身拜起相¶
看轉嗚咽鷓鴣啼殺贑江春¶
　　二¶
墓田禾&KR0112;枕南臯流水㢘貞鎻石壕杜宇㱕心江月小楊花故¶
<pb:KR4f0069_SBCK_019-15a>¶
&KR0038;海天髙寒瓊自冷亡臣&KR1427;𢧐血猶埋狥主刀欲訪西昌諸¶
義土魚梁城下滿蓬蒿¶
　　先太僕旅窀江邨二十餘年人無知者萬安胡明府邕蕃¶
　　給符義故曽堯㫤&KR0018;載東㱕海上感賦二首&KR0009;謝明府¶
使君高誼冠南州白馬寒江送北流青汗長懸螺子照塗車不¶
為鷓鴣留未收彭越誰相問有愧曽參尚逺逰此日啼𤠔&KR0070;行¶
淚報恩難作夜珠投¶
　　二¶
黄公灘色鎻髙城贑水東流一様清香令坐来花自𤼵訟庭人¶
少寉孤行稀聞餉鮓魚梁冷日夜弦歌舜樂鳴遥傍斗牛看¶
<pb:KR4f0069_SBCK_019-15b>¶
紫&KR0148;蒯緱欲報此身輕¶
　　次韻郊叟贈日永重来海上作¶
故人一諾久星霜生死知交矢不忘望帝㱕䰟聞謝豹西州餘¶
恨感𡊮羊風波道逺公無渡箕尾身騎夜有光囬首家山隔彭¶
蠡湓城九泒滙南康¶
　　二¶
重来東海訪雲將執手汍瀾感未忘夙約&KR0112;雞心照灼悲歌荆¶
漸色飛&KR0045;雀羅門冷難為客橘柚天寒易望郷落日伍胥潮正¶
上赭山風雨下長檣¶
　　翔千㝎情詩¶
<pb:KR4f0069_SBCK_019-16a>¶
寒月花枝度小春粉&KR0048;紅黛一時新二槗夫壻俱英傑三峡神¶
仙本麗人題柱求凰將仕漢吹簫下鳯逺過秦不煩詞客催粧¶
句自有江毫冩翠顰¶
　　贈别日永¶
當年俶儻早知名赴義應知七尺&KR0127;故友一言青汗照河山千¶
里素車行干將尚匣酬恩劍古冶誰封故冡銘今日送君江上¶
別嶺𤠔方唱第三聲¶
　　二¶
魚梁宿草已多時欲傍要離那得知不是鹿車躬輓馭終令馬¶
角㫁歸期黄金俠客羞論報白水江關愴見思絮酒重来人盡¶
<pb:KR4f0069_SBCK_019-16b>¶
識南州髙士捨君誰¶
　　吾查次韻和郊叟¶
急流退後已身䡖俯檻還深結&KR0224;情魏闕江湖皆浪迹&KR0160;林魚¶
鳥舊同盟蝸牛壁落銜孤沼蜃外軒窗靣九瀛一曲滄浪時獨¶
笑濯纓豈為野人清¶
　　二¶
醉客觥船共燕遨慿䦨身丗逐輕舠雄心擊楫黄濤壯清夣横¶
舟白眼髙一壑自專驕泛宅両頭置酒帶檀槽故人共卧疑同¶
載笑殺青蓮尚錦&KR0129;¶
　　&KR0010;晚即事四首次羡門韻¶
<pb:KR4f0069_SBCK_019-17a>¶
雲山身事杳漫漫兄弟凋零怯影單裘馬不須年少羡綈&KR0129;耻¶
作故人寒倦㳺犬子原非好多累禽生强自寛每約采茶僧共¶
去未煩玉碾試龍團¶
　　二¶
窮隂積雪沍簷端霜月三更擁絮寒丙&KR0213;未成人欲老辛夷將¶
試&KR0010;&KR0004;殘戈船下瀨聞將𤼵岱首封泥想自乾如此風烟好堅¶
卧日邉且莫問長安¶
　　三¶
天涯囬首毎思君風調東堂自絶群文酒花間時並駕嘯吟月¶
下㝎相聞大槐宦轍多旁午小草㱕心已夕曛贏得門庭勞應¶
<pb:KR4f0069_SBCK_019-17b>¶
接紛紛竒字問楊雲¶
　　四¶
約逰林屋愧難&KR0014;何日銅坑飽聖僧漫向晴牕臨快雪新翻古¶
籒彷陽氷豬肝客去如龍遁猿臂人還怯虎騰&KR0025;此韜聲潜¶
姓字子虚烏有任君&KR0091;¶
　　枕上雪詩和郊叟并次韻¶
撲窗道是廉纎雨那識寒蛾竟掃空斑竹簾踈時罅冷蘆¶
花絮薄未禁風荘生蝶過空床白陸羽罏燒土竈紅且耐清吟¶
忍堅卧不將髙興讓諸公¶
　　再和郊叟看雪韻¶
<pb:KR4f0069_SBCK_019-18a>¶
朝来湖上行逰徧白雨千峯正滿空一片髙林迷寉子不知何¶
處𨼆猿公氷融青草坡無緑烟湿黄茅火不紅忍凍衝寒探梅¶
信霜顱猶　葉吟風¶
　　已酉除夕懷敷文㱕舟次淮上¶
逰子天涯及&KR0010;除㱕㠶已逐渡江魚雲山千里淮南𣗳風雨經¶
旬薊北書行過瓊花春未到薦来楊意興何如五湖烟水遥相¶
待早趂南徐載酒車¶
　　巳酉除夕江右曽日永留寓草堂同&KR0025;子脩逺夜酌¶
行跡終朝共轉蓬江湖作客尚西東寳刀俠烈平生盡斗酒闗¶
河此夕同夜色漸深簷雨外年華暗度燭花中不煩更展登堂¶
<pb:KR4f0069_SBCK_019-18b>¶
敬雞&KR0112;猶慚&KR0038;士風¶
　　庚戌元旦同蘧非渭臣少咸猗天酌信弦弟山堂¶
今雨門前㡬客来茅堂竟日不須&KR0271;孔方未了尋常債伯¶
雅同傾第一杯午睡宦逰槐子&KR0038;奚囊詩卷越王臺春明草¶
色催行屩且共椒觴爛醉回¶
　　喜敷文北㱕¶
驅馬南随朔㕍飛京塵猶染芰荷衣連天淮水行難盡到日江¶
春&KR0010;已除座客相看多益夀思君㡬度&KR0009;當㱕堂前頭白人亡¶
差囬首京華宦興㣲¶
　　飲龍孫一徑園同伯旃渭臣¶
<pb:KR4f0069_SBCK_019-19a>¶
槿籬随徑逐門成春到園林緑已生陳榻乆懸因客掃習池如¶
故有魚行掩闗物色髙詩品破笑花枝益酒情為問㱕田折腰¶
令可堪手极更逢迎¶
　　二¶
十畆池塘隔世塵渚蘋岸葦自為鄰重来舊𨼆生髙興偶對清¶
樽遇故人城市不須花月稅雲林始悟𦘕圖真祗宜二仲時相¶
過不&KR0018;青山此角巾¶
　　過匡庵懷南公¶
䇿杖尋春及午潮齋鐘人外更寥寥幽篁石壓随檐曲殘雪封¶
梅帶雨飄瓜歩折蘆雙履渡&KR0253;山說法百靈朝懐若毎到經¶
<pb:KR4f0069_SBCK_019-19b>¶
行處葉上題詩墨未消¶
　　花朝¶
燈期冷落度春宵中酒情懷黯未消乆㫁賔朋踈茗椀何妨風¶
雨妬花朝閒中采葛脩芒履雪後添薪䕶藥苗不為探梅稀一¶
出抱琴乗興過溪槗¶
　　二¶
草堂留客及新年黄蛤沙塗少擊鮮登閣逺山雲&KR0148;上明燈流¶
水雨聲前璣衡改閏春疑淺甌越囬潮候獨偏自摘林&KR0188;　苦¶
笋青苗已課散行錢¶
　　雨懷六首¶
<pb:KR4f0069_SBCK_019-20a>¶
積雨寒庭長緑莎園梅零落巳無多青林乆負尋僧約白眼空¶
成捉鼻歌沉水香温熏睡鴨赭山潮上撼鳴鼍沙頭為報閒漚¶
鳥聞道樓船下伏波¶
　　二¶
殷水無端日夜流空城細雨不勝愁西江客老魚膓冷南阮人¶
貧犢鼻收𦘕角尚驚桃葉渡曉風可到杏花樓未知何處烏栖¶
穩買得烟波更賃舟¶
　　三¶
二麥俱黄水滿畦岸㫪&KR0004;碓怯扶犁芸香頻𤑔驚書蠧山螘¶
無踪呌竹雞痛飲殘春連夕醉故人遺札數行啼東風狼藉無¶
<pb:KR4f0069_SBCK_019-20b>¶
情甚落盡梅花盡作泥¶
　　四¶
落盡寒蕪没古城濕雲未歛晚山晴土牛東作春無望天狗西¶
流夜有聲老去豈　頻送客花時那得不闗情亦知縦飲非長¶
䇿何物消憂過&KR0920;生¶
　　五¶
腥風過市出魚蝦鉄&KR0224;&KR0063;&KR0271;海上槎垂老酒狂殊勝昔髙情詩¶
　愧成家岐頭獨杖天親竹合蒂分栽姊妹花笑殺春明門外¶
客衝泥瘦馬向天涯¶
　　六¶
<pb:KR4f0069_SBCK_019-21a>¶
春寒啓蟄已先雷月杪辛夷冷未開凝濕罏香屯作霧澣衣嵐¶
&KR0148;&KR0243;生苔尺書南海明珠去萬騎甘泉羽獵廽抱𦞃長謡空悵¶
望驚濤又打伯牙臺¶
　　㱕隹¶
萬里㱕心度戍樓東風随信到邉州瀟湘殘雪融還盡瀚海温¶
泉凍復流别後天涯無一字相思日夜似三秋江南囬首衡陽¶
逺岸葦汀蘆處處愁¶
　　去㕍和渭臣韻¶
㕍門㱕路整霜翰楚水吳山雪後㸔西塞無因傳尺素南樓空¶
復憶䦨干春衣故&KR0038;催征戌逺信交河報合&KR0172;此去隴頭羗笛¶
<pb:KR4f0069_SBCK_019-21b>¶
滿臨風三弄憶諸桓¶
　　和玄覧齋玉蘭盛開之作¶
辛夷别種更鏤脂萬朶瑶瑛粲異姿似擁霓裳全隊下真逰¶
𤣥圃列仙居清暉四照光生牖珂月遥㸔雪滿枝幸是𠋣䦨人¶
不見玉顔能不妬蛾眉¶
　　新燕¶
&KR1335;泥故壘下溪田争逐江春别瘴烟𦘕棟重来金屋冷&KR0107;梁長¶
得圡人憐剛逢社兩驚相見每到花朝話去年妬殺子飛艶陽¶
候流光如駛㡬推遷¶
　　送羡門入都¶
<pb:KR4f0069_SBCK_019-22a>¶
雁行千里上京華到日&KR0063;&KR0271;禁苑花淮泗連天難䇿蹇清明三¶
月嬾辭家同人簮茟多青璅後軰中書已白麻漫道帝閽排¶
莫&KR0063;紅雲香案正當衙¶
　　二¶
十年留滯客吳天栁絮沾泥大道邉已畏交逰借名姓可堪䡖¶
薄變雲烟珠嚢誰觧千金贈貂敝空慚二頃田此去期陽有清¶
論賜環㡬個主恩偏¶
　　三¶
作客休歌行路難衝炎我憶入長安西山積翠臨邉盡北闕晴¶
雲下馬㸔先丗舊冠留獬豸詞人自古直金鑾屈君百里非淹¶
<pb:KR4f0069_SBCK_019-22b>¶
滯計吏于今㧞諌官¶
　　四¶
閒居池草徧西堂此别驪歌怨路長萍水行踪随宦轍鶯花春¶
思滿他郷家貧入仕田園廢政拙憂時嘯咏妨廉吏可為休恨¶
晚未知食禄在何方¶
　　送蘧非北行¶
東風吹㫁薊門天征騎長驅向日邉郷思易消燕市酒行程遥¶
指馬陵烟朔方三月猶融雪海上𩀱魚待&KR0009;牋君到長安多舊¶
識鳴珂好聴繞朝鞭¶
　　百舌¶
<pb:KR4f0069_SBCK_019-23a>¶
海棠枝上呌幽禽絮聒如聞百鳥音小罵春風縁底事為傳閨¶
恨閙花隂巧言未必明公冶蠻語難占噪桂林羡殺鵓鳩啼不¶
巳黄梅山雨正沉沉¶
　　百舌次韻¶
間闗乍聴比金鸚巧語撩人恰有情午睡易驚幽夣客嬌音如¶
喚侍児名𦘕眉籠近工詶和啼鴃春㱕咽送迎百囀流鶯三尺¶
阮𩀱聲相近不多争¶
　　和辰山當湖八詠次韻¶
　　　鸚武洲(在東湖)¶
浩淼東湖𠋣棹㸔不須黄寉獨慿䦨波間翠羽明堪拾月出金¶
<pb:KR4f0069_SBCK_019-23b>¶
沙𣻌獨更寛幽鳥能言嗟句好㡬人作賦恨才難晴川雲物空¶
千里何似芳洲穩釣竿¶
　　　松風臺(宋竹庵法師築)¶
竹庵遺址傍城開時聴寒潮雜梵来雲觸𣗳膚晴帯雨潮生&KR0873;¶
口暮登臺霜柯吹萬成天&KR0284;爐燼&KR0877;颷裊篆灰𩀱寉欲栖翔未¶
下呼𤠔為我共招徕¶
　　　山月池(在禅堂側池上有古栢陸荘簡建雨花臺于上)¶
䟽龍鑿翠半泓平出没銀蟾互送迎標指㸃頭何處是影娥月¶
上本同名山河大地原無迹諸藴皆空分外明坐對三人堪一笑¶
豈須漱石濯塵纓¶
<pb:KR4f0069_SBCK_019-24a>¶
　　　獨山¶
一㸃空濛積&KR0148;深沙泉&KR0018;旭𨼆香林孤峯巉&KR0376;凌無際方寸難¶
平似此心蜃市樓臺春悄悄龍宫潮汐夜沉沉秦皇&KR0026;日知何¶
處輦道荒蕪直至今¶
　　　龍湫¶
荒祠隂磴滑莓苔一掬靈泉鎻碧嵬行雨山中蒸竅出洩雲石¶
髮潤鬟来龍工鞭蜥晴驅雹颶母騰蛇怒起雷自愧泥塗長蠖¶
伏蹄涔終笑礙行杯¶
　　　弄珠樓¶
月出波心夜未央水窗蛟室瞰㣲茫清濠繞堞縈河漢香草連¶
<pb:KR4f0069_SBCK_019-24b>¶
洲近澧湘㳺女尋春留觧佩春工似織映流黄知君自握靈蛇¶
在九派探驪欲&KR0108;翔¶
　　　天妃宮(苦竹山)¶
縹緲琳宫靣祖洲登臨暇日迥消愁神燈月照波間火檣蝶風¶
㣲海外舟㳺冶&KR0191;春香滿路魚龍扶楯影當樓文貍赤豹能相¶
借&KR0133;逐颷輪渡弱流¶
　　　文茟峯(報本㙮)¶
㙮輪孤月上頭㸔斗柄文昌恊壮&KR0026;羣在摩空摇倒景九龍捧¶
日動㣲瀾河流郭外春無極鈴語風前夜自寒&KR0063;是地靈榮物¶
產莫愁卧雪困𡊮安¶
<pb:KR4f0069_SBCK_019-25a>¶
　　商𨼆沽邨醪借飲慧生山房同渭臣作¶
春逰何處可提壺米汁鄰家借一沽喜見獠奴超北秀何須豬¶
向供東坡叢篁雨&KR0085;&KR0004;燒笋籬落僧閒自織蒲且向杯中尋了¶
義松風一枕莫相呼¶
　　次韻¶
醉裏逃禅儘百壺不妨説法向屠沽譚空日午花當座彼㟁春¶
流水没坡共觧杖頭&KR0025;武&KR0018;漫勞行腳損伊蒲東風三月繁&KR0160;¶
盡恠殺鈎輈磔格呼¶
　　𠕅次前韻謝商𨼆¶
海山遥望是方壺曽駐憶維舟駐直沽欲脱鷫鸘賖白墜空投¶
<pb:KR4f0069_SBCK_019-25b>¶
蘭若向青坡酒人說法忘賢聖禅悦開堂只筍蒲此月清&KR0172;殊¶
不𢙣舞裙紈扇漫歌呼¶
　　東明和尚𨼆居養母奉贈¶
片石方池伴𨼆居&KR0070;椽&KR0018;郭搆茅茨自&KR0025;雞&KR0085;傳宗後誰見牛¶
頭出懶時聞法&KR0333;蛙随止静施生野雀望晨炊未須析&KR0079;重還¶
母净飯真堪共哺糜¶
　　次閨秀新桺韻¶
曽憶離人欲去時早鶯啼徧㫁膓枝乍眠乍起禁偏瘦無雨無¶
風弱更垂毎到河橋傷逺别&KR0077;随烟草&KR0333;相思春光未老愁千¶
縷羡殺吳𧖟漫吐絲¶
<pb:KR4f0069_SBCK_019-26a>¶
　　茗山堂主人以詩草見示戯贈¶
茗山堂上孤吟客終日揮毫&KR0070;首詩遮莫麗情傳宋玉冝將幽¶
興擬王維同時才調原無敵千古風騷自有師壮不如人吾老¶
矣知君得失寸心知¶
　　道旃遺詩恨不得同訪虚白師依韻奉調¶
白&KR0085;紅塵枉夣思尋僧何必有前期溪頭一笑誠無分石上三¶
生搃不竒勃賀自憐空牧豕寒山未見浪吟詩市中廣額誰非¶
佛君過屠門且未知(道旃方賣豚故及之)¶
　　贈新婚者¶
碧桃人靣笑春風良㑹何期共綺叢仙史羊權原有偶星河牛¶
<pb:KR4f0069_SBCK_019-26b>¶
渚自然通逺山黛冩雲濃淡弦月更稀夜正中𩀱蝶花間尚同¶
夣天雞莫唱海門東¶
　　三月三日¶
三月三日𣪞水潯上已已過懷山隂水邉蛙黽鳴未䀨頭上野¶
花行且簮樓臺晝昏當有蜃蜯蚏微&KR0243;難横琴邇来詩¶
人故不少喜與社燕相招尋¶
　　東明和尚乞二親孝子葉長者莭母馬慈尊孝莭合編詩¶
法忍毘尼共捴持悟来石女自生兒神光㫁臂無非道婆子燒¶
庵更不疑孝筍重抽乾竺院慈烏長哺鳥窠師一花五葉原無¶
二㑹見&KR0278;曇得果時¶
<pb:KR4f0069_SBCK_019-27a>¶
　　贈俍亭和尚¶
俍亭大士文章伯一吸錢唐盡逆流巳了楞伽忘兎角懶尋石¶
室問牛頭放生水𣗳皆聞偈入㝎山𤠔罷出逰夗渚滮湖両明¶
鏡獨開正眼照神洲¶
　　二¶
自&KR0025;濟上傳宗後今日顛狂日漸多誰向曹山分滴水特来大¶
海弄回波衣珠朗照氷輪出楖栗横肩夜雪過欲問祖師門下¶
事春来花信近如何¶
　　俍亭和尚恵詩見祝老母依韻賦謝¶
児戯斒斕笑老莱觧顔阿母暫為&KR0271;長依繡佛皈乾竺不借金¶
<pb:KR4f0069_SBCK_019-27b>¶
針外講臺月上難尋非相相風篁巳屈辯才才求師一轉團圍¶
話絶勝飛仙上九垓¶
　　𠕅次俍亭見詶来韻¶
出處雲山搃不謀衲衣披毳也風流蒲團何必非行腳舂米無¶
妨做厰頭水牯南坡聊放牧赤梢東海任遨逰偏將死句機中¶
闘立地靈香活祖洲¶
　　二¶
乞食街頭任唱歌懶殘争飯亦無多齋厨燒&KR0079;飱黄蜆米汁同¶
龕卷白波花影茆亭些子在沾泥飛絮此中過忘言只有文殊¶
賞饒舌豊干可奈何¶
<pb:KR4f0069_SBCK_019-28a>¶
　　春暮雨中雲其王望伯旃沛如集子于池上¶
雨餘芍藥尚留香上客三騶集草堂菱葉磯頭穿竹徑藕花汀¶
裏出漁庄滄溟賜沐投𩀱轄&KR0920;部司糺劾㡬章日暮醉㱕俱酩¶
酊障泥不惜路岐長¶
　　二¶
垂楊拖地水黏天恰似明湖載酒船未放板橋人喚渡剛来山¶
雨澗鳴泉飛騶入谷巖扉啓移席花間暝&KR0694;懸海市喜逢&KR0004;罷¶
儆嚴城不禁夜行前¶
　　詠風筝次韻戯和東明長老¶
直上青霄近可捫漸離丗&KR0224;出塵樊非闗絲竹吹相&KR0333;似曲依¶
<pb:KR4f0069_SBCK_019-28b>¶
稀調屢翻有眼宗風穿雪竇無腔提唱透雲門児童傀儡&KR0025;牽¶
線鼻孔撩天笑莫喧¶
　　&KR0345;豆¶
櫻笋同時共點茶&KR0063;輸風味野人家三眠莭候炊青顆四月桑¶
隂落&KR0083;紫花句就東阿推獨歩粥成金谷識豪華荷鋤辛苦¶
休辭倦飽睡南山到日斜¶
　　松䑕¶
徑寸山鼷不滿拳脩毫騰擲若飛仙身同毛女常輕舉㨗過猿¶
公觧倒懸橡栗捧枝閒畢膊松風坐𣗳意脩然馴来出入君懐¶
䄂好避狸奴自在眠¶
<pb:KR4f0069_SBCK_019-29a>¶
　　鸚武¶
生小能言秉慧姿緑衣長得伴蛾眉時&KR0091;古佛彌陀句觧念春¶
眠不&KR0116;詩何羡麻姑矜鳥瓜獨嗔義府是　兒隴西萬里家山¶
逺惆悵雕籠有𫠦思¶
　　賦得腐草化為螢¶
輕紅墜砌夜翩翩暗室生輝積草前濕傍漁燈侵岸葦寒分野¶
燒點人烟幽燐過雨明還滅流火中亭冷復然疑是空堦頻剪¶
燭蘭膏細墜落花邉¶
　　&KR0009;懐信弦客都門¶
薊門春盡尚披裘&KR0077;&KR0009;相思問逺逰魏闕青雲天咫尺燕山𬗋¶
<pb:KR4f0069_SBCK_019-29b>¶
塞月當頭上書時見臨三殿彈鋏何須傍五侯明主賜環當¶
計日莫将郷夣作離愁¶
　　&KR0009;懷蘧非¶
春風吹客向天涯書到桑乾半藕花君去長安多舊識名流俊¶
及滿京&KR0160;&KR0016;驢好避随朝象浮螘閒聴両部蛙如此旅懷殊不¶
惡捴無明月懶思家¶
　　戯詠白頭翁¶
&KR0160;顛小鳥弄花風偏向枝頭&KR0070;落紅垂老覊栖𩀱髩裏流光閲¶
盡二毛中禽言子布空相謔吟歎文君故惱公與爾山牕宜伴¶
侣青春囬首各成翁¶
<pb:KR4f0069_SBCK_019-30a>¶
　　二¶
老去㸔花已自悲霜顱點額自參差紅顔春盡誰年少白首風¶
流擬故知　羡胎禽容似髩漫憐宿鷺頂垂絲耆英社㑹相呼¶
呌殊勝新詞付雪児¶
　　艶體賦得紗牕陣陣黄梅雨禁犯六字¶
白苧衫寒大火天枇杷翠滴半林烟交䟽淅𤁋胡琴&KR0333;青鏁琤¶
琮鉄馬懸淚㸃&KR0877;酸思婦怨愁生消渴想夫憐無情百舌啼還¶
歇瘦减春衣過去年¶
　　晴¶
雨歇黄梅及晚晴疾雷驅電散髙城長檣海&KR0694;青浮動登閣雲¶
<pb:KR4f0069_SBCK_019-30b>¶
峯黛削成縦飲無人知阮籍著書愁病罷虞卿竹林終日容箕¶
踞白眼悠悠丗上名¶
　　　二¶
緑𣗳隂隂五月寒喜晴鳥雀哢簷端青雲歛雨收髙榭朱日交¶
牕吐薄紈秧馬漸沉苕霅没河魚大上洞庭寛烟蓑已辦浮家¶
計囬首依閭欲去難¶
　　復雨竟夕¶
&KR0004;晴小雨送輕雷殘照林間闔復開荷盖乍擎重跳沫桃笙方¶
䗶已生苔積隂蒸變螢光濕元&KR0148;浮沉蜃影廽不𥧌東堂偏竟¶
夕博山燼盡水沉灰¶
<pb:KR4f0069_SBCK_019-31a>¶
　　東&KR0026;池上𠕅集分得六麻¶
五月山城未藕花&KR0271;樽池閣坐清華風前雅集&KR0025;歡伯水上妍¶
歌隔館娃醉擊吐壺如意折静㸔棋局𨼆嚢斜主人何用頻留¶
客薄暮連營已戍笳¶
　　白鴉(六合縣知縣顧髙嘉以獻制府旋奏進)¶
白門曉色照覊栖啞啞城頭粉堞迷御史府中霜&KR0148;入天河橋¶
外玉䋲低朱顔何處尋玄髩皓月惟&KR0063;伴夜啼流水孤邨千䔽¶
㸃獨随飛絮過清溪¶
　　遣悶¶
展武湖南盡海潮盲風恠雨撼山椒平疇無際輕帆入蛟蜃群¶
<pb:KR4f0069_SBCK_019-31b>¶
飛宿霧消未到申霜滋感愴可堪丙舍更漂摇白蘋洲上空凝¶
望膓㫁菱歌極浦遥¶
　　二¶
步屧琴臺散寂寥滄波已没鮑家橋江湖身事蘆中枻鷗鷺行¶
蔵海上潮鳴觀千邨惟白水條桑二月已青苗蓴&KR0093;菰米猶堪¶
把共着烟蓑逐采樵¶
　　題烏江西楚覇王廟詩和端伯¶
重瞳野廟楚江濵千古興王自有真未識諸侯皆為漢尚矜三¶
户可亡秦石頭天劃中原㫁泗上烟消百𢧐頻慷慨悲歌何&KR0085;¶
道羙人空復濕羅巾¶
<pb:KR4f0069_SBCK_019-32a>¶
　　二¶
駿馬隂陵迅若飛江東猶復懾餘威只今古廟山花滿尚道君¶
王衣錦㱕潮挟鳴鼍時怒鼔邨深大𣗳四成圍檥舟亭長依然¶
在渡口閒鷗臥夕暉¶
　　送張螺浮都諌奉召入朝¶
黄樞風采見垂紳叩閣宵衣望紫宸一去滿朝皆動色三湘休¶
沐自清塵只今　聖主懷忠讜始識當時迕貴臣此出安危闗¶
至計盈庭國是待重論¶
　　二¶
両朝直諫表諸垣清論咸推獨敢言　主聖每容襄衮職時艱¶
<pb:KR4f0069_SBCK_019-32b>¶
寕忍樂丘園彈冠衆正原無黨側席虚懷厪至尊海内&KR0025;公¶
占出處𩀱騶早晚達都門¶
　　三¶
賜環遥下五雲端　御札親書召諫官貴戚歛容丹地側廷臣¶
交賀紫泥㸔批鱗先帝培風莭鳴鳯當朝識羽翰第一封章¶
知草就延英開閣正和鑾¶
　　贈内甥麟溪沈未公四十詩(并序/沈子名松字木公以/先賢父諱更名/又以家諱)¶
(嫌名更名辛栁字曰未公未公以辛未六月七日生辛/取&KR0010;之幹栁取日之𨇠未取令之建也&KR0025;麟溪郵&KR0009;更)¶
(名更字說問詩扵貽今年未公方四十二人未老八子/競爽尊甫献&KR0123;先生代擅風雅未公養親志慶客好古)¶
(日瀹茗賦詩悠㳺北山九松之下即三公萬鐘何&KR0085;道/是&KR0085;以夀未公矣因為詩)¶
<pb:KR4f0069_SBCK_019-33a>¶
麟溪髙𨼆白雲庄博雅風流代擅塲鳥咮文明當夏正辛家才¶
子匹髙陽七松吟挟踈琴出五栁門&KR0271;漉酒香客到八龍争下¶
食鯉庭考父尚循墻¶
　　詠梁山伯(橘𣗳生蟲緑質黒章有角名橘牛化而爲蝶黒/質緑章名曰梁山伯/輿地志梁山伯爲鄞令)¶
(同學祝英臺相友不知其女子也山伯卒塟鄞英臺拜/其墓墓裂因合葬謝安表封爲義婦塜/爾雅橘踰淮)¶
(化爲枳/洛神賦笑牽牛之獨處)¶
𤣥衣粉質錦文章終日翩嬛百卉傍共說前身仙令是不知同¶
舍女児粧穿花夣入鴛央冡化枳心随橘柚香自分微生本蝸¶
角&KR0077;宜獨處笑牛郎¶
　　豊溪七夕¶
<pb:KR4f0069_SBCK_019-33b>¶
髙蟬殘暑報新秋遲問疾維摩怯酒巵龎藴偶来靈照室黄姑¶
正值渡河時風前邨𣗳翻烏鵲露下鄰機噪絡絲児女夜深猶¶
乞巧桃燈起坐更題詩¶
　　七夕分賦織女侍児梁玉清¶
雲和日侍綘霄傍辛苦終朝理七襄銀闕幽期逢太白金天良¶
夜正昏黄洗車不借髙唐雨奔月空沾玉女霜何用阿香搜五¶
嶽由来織室少容光¶
　　又賦賈佩蘭&KR0025;㳺百子池¶
𩀱星露禱夜臨池于闐新聲教侍児暫避姁娥凉樾下共懷如¶
意錦褒垂金彄百鍊寒生指寳鏡中心月挂眉九孔不須祈織¶
<pb:KR4f0069_SBCK_019-34a>¶
女&KR0133;將連綬借機絲¶
　　又賦陶安公赤龍¶
大火流西下蓐收陶家罏冶正迎秋金精融液騰銀漢靈雀傳¶
言待綵虬飛汞赤鱗随綘節攀髥朱鬛墜丹丘人間鉛乕空勞¶
攘那得乗雲角木逰¶
　　又賦烏鵲橋¶
牽牛織女望迢迢咫尺銀河萬里遥涉漢一行浮羽渡中天㡬¶
㸃綵虹消支機石傍梁髙下犯斗查過影動揺惆悵年年惟此¶
度星稀明月&KR0018;良宵¶
　　又賦蛛&KR0093;合¶
<pb:KR4f0069_SBCK_019-34b>¶
瑶筐鈿盒闘深宫争向交䟽覔網&KR0393;小歩雲綱函盖下巧收地¶
絡寸奩中廽文促織驚無匹䘏緯吟蛩歎未工辛苦經營貧姹¶
女鬂絲終日對飛蓬¶
　　又詠𥙊杼¶
離珠卓午命祠官按舞梨園御上䦨露冷龍梭陳織室風生鮫¶
帛薦瑶壇東人空柚為裳少南内離宫&KR0024;衮難安得天孫覆雲¶
錦牛衣不泣五更寒¶
　　又詠同心膾¶
星河弦月下秋深除曡膬雕胹薦綺䟽連理花鋪文臛上合歡¶
脂瑩截肪餘紅消對切靈虬脯冕白𩀱飛斫鱠書受胙黄姑分¶
<pb:KR4f0069_SBCK_019-35a>¶
片臠鸞刀小様拭芙蕖¶
　　又詠明星酒¶
凉颷釀露火西流桂醑飛觴&KR0134;女牛大白逺浮珠斗没明河醉¶
殺洛陽秋天漿太液長相夀良夜辰勾笑不猶共指雙星喜當¶
夕抱衾洗盞互綢繆¶
　　又詠薛瑶英吉慶花¶
凉颷薦爽入芸暉金錯刀䡖巧思微當午綵雲承日起因風花¶
影渡河㱕生綃細剪隋家𣗳上漢遥穿織女機贏得年年占&KR0123;¶
慶填宮人去冷朱扉¶
　　七月桂花¶
<pb:KR4f0069_SBCK_019-35b>¶
殘暑天香已報秋微&KR0765;開徧小山幽催花白帝疑何早贈别黄¶
姑不可留鷲嶺暗随流火墜蟾宫先照井梧愁竇家子弟多年¶
少&KR0138;度金風挿滿頭¶
　　夀營帥¶
月上弧南可挂弓扶桑長箭𠋣飛蓬帳前虎士俱超乗海外鮫¶
人盡向風報　&KR0038;不随黄石老封侯尚是黒頭公牙門競奏南¶
山曲聲雜鐃歌鼔吹中¶
　　偶過龍孫池上¶
投閒偶過令君家逺浦芙容天一涯徃事重論俱白首殘秋欲¶
盡未黄花園林勝地得佳句水榭獨眠如短查暫此盤桓忘㱕¶
<pb:KR4f0069_SBCK_019-36a>¶
去松隂亭午轉槐衙¶
　　夀潜夫先生八十¶
髙卧龍湫歴&KR0010;時青山領袖白雲知同人霄漢公卿老著&KR0274;漁¶
樵信央垂園綺避秦寕更出柴桑入宋自留詩巋然獨見靈光¶
在千古風騷自尚有師¶
　　九日同呉興沈君達及子于蘧非登西郊浮圖¶
十年衰髩怯登臨九日重攀祗𣗳林山外甬東青了了秋来滬¶
瀆澹沉沉粘天健鶻支公駿布地寒花給苑金遥指亭臯飛木¶
葉吳興愁思渺難禁¶
　　秋抄小白招飲涉園同王望百旃維申子于漢飛沛如方¶
<pb:KR4f0069_SBCK_019-36b>¶
　　　莭公㴻杓文臨長二社信弦巨展朗　敷文子敬素安¶
　　　静原¶
名園勝㑹集羣賢山水清音雜管弦𦍤吹寒生荷盖雨醇醪暖¶
坐菊花天迎人野鶴𩀱𩀱至狎客閒鷗故故眠試舞未終横笛¶
起不知秋思落誰邉¶
　　又詠郝隆曬書¶
巧霞籠曰下堦除蠻府叅軍&KR0367;窹&KR0004;莫誚晝眠經有笥可容&KR0060;¶
字食無魚蟠胷靈孔瑯環府&KR0367;曝雲床甕肚書何似北牕閒企¶
腳此中空洞勝三餘¶
　　分賦蟄蟲咸俯¶
<pb:KR4f0069_SBCK_019-37a>¶
物態蕭條入杜機百昌&KR0367;伏窹忘飢蜎蠕不動蔵無迹蠢𩔖含¶
情感亦微諸葛廬深名士卧大槐郡閉吏人稀年来土室長坏¶
户踵息泥丸遁更肥¶
　　分賦穹窒熏䑕¶
寒生陶穴冷吹毛束藴還驚燎索綯鶉火宵昏虚宿伏狼烟晝¶
舉社鼷逃痴児已上中郎屋磔𨽻何勞廷尉刀餘燼地罏堪借¶
煖蜡賔&KR0009;謝漫迎貓¶
　　分賦黒鳥浴(夏小正黒鳥烏也浴飛乍髙乍下也)¶
夜啼畢膊動庭柯啞　飜飛冷渡河入漢濕雲昏没羽寒林驚¶
陣轉廽波孤邨萬點臨流影三匝因風繞𣗳多宛轉白門髙復¶
<pb:KR4f0069_SBCK_019-37b>¶
下烏衣巷小不堪過¶
　　奉和潜夫先生冩懐七詠¶
髙卧山中有㡬人梅花風雪可淹旬故交𤠔鶴閒相守老病江¶
湖意轉親雪裏陽春稀後軰松根流水悟前因龍湫一片荒凉¶
石&KR0133;逐清風爲掃塵¶
　　二¶
海上羣鷗舊狎盟烟波身事&KR0018;平生側身黄壤無人物冷眼青¶
山不丗情棊局乆飜諸宦轍糟丘莫問㡬河清江東米價空張¶
目煑石休糧&KR0085;糁&KR0325;¶
　　三¶
<pb:KR4f0069_SBCK_019-38a>¶
空山岑寂若為&KR0172;秋韭春菘自給餐無復聞雞眠草閣(潜夫/失聰)漫¶
随行螘上槐安浮生何處&KR0026;無始来日休嗟唱大難脱粟半升¶
鐺折腳寕誇燒尾八仙盤¶
(韋巨源拜尚書令上燒尾食其中有八仙盤)¶
　　四¶
朱火榴花對瓦盆細傾昌歜好誰論避䜛彼婦常驚走結客如¶
姫恥&KR0018;恩洗耳渌池瓢莫挂支頣晚圃杖空敦養生註就難蠲¶
忿夜起移燈照合昏¶
　　五¶
&KR0367;傲倉琅掩晝眠周妻何&KR0079;且随縁不汙心迹全髙尚無累身¶
<pb:KR4f0069_SBCK_019-38b>¶
名勝大年秦駐峰髙去徐市伯牙臺廢㫁成連衰齡且飽防風¶
粥辛苦燒丹向稚川¶
　　六¶
一曲清溪一撫琴雷威空抱古遺音緑腰何處矜髙調焦尾還¶
堪冩素心&KR0376;壑氷霜　自老無絃山水思何深鍾期已徃孤桐¶
折㡬度崩山憶苦吟¶
　　七¶
懶逐蓮&KR0160;白社僧䋲床且挂一枝藤尚躭米汁頻中聖不昧詩¶
禅離小乗知己叔牙交漸少忘年寳掌齒徒増卧逰未了名山¶
&KR0133;𦘕壁千岩自蔚蒸¶
<pb:KR4f0069_SBCK_019-39a>¶
　　詶胡山春望感懷次韻五首¶
三月鶯花愴鬂絲芳菲滿眼付啣危烽烟人駐朱顏少闗塞春¶
囬白草遲阮籍清狂無限淚杜陵流寓㡬行詩東風那肯吹愁¶
盡又到河橋桞絮時¶
　　二¶
登臨何處可消&KR0104;一片風花入𠋣樓烟月江春憐子夜繁華京¶
&KR0038;憶延秋白頭尚許親為夀紅粉空懷壻拜侯裘馬少年君𫠦¶
見青林綺石有丹丘¶
　　三¶
澤畔行吟畏獨清溪山頓覺旅愁増生臨風冩恨懐𡊮虎索酒¶
<pb:KR4f0069_SBCK_019-39b>¶
提壺乞試鶯家似㳺絲渾不定身同野卉莫知名泥塗故友勞¶
相問潦倒還堪一座傾¶
　　四¶
楊桞河橋麗景妍綵虹明鏡両回圓傷心夜月離家夣寒食梨¶
花故國鵑油壁流蘇春婉孌金丸寳馬暮聮翩當年徃事成惆¶
悵萬㸃梨花入禁烟¶
　　五¶
子規啼罷鷓鴣啼不慣春愁亦惨悽風雨寸心寒自照江湖尺¶
素逺難稽朱絃顧曲人將老紅䄂填詞伎莫携囬首舊逰行樂¶
地棠梨無主草萋萋¶
<pb:KR4f0069_SBCK_019-40a>¶
　　詶胡山七夕旅懷見&KR0009;五首次韻¶
清溪七十二鴛央烟芷汀花去渺茫○住乆不知猶是客秋来¶
始覺是他郷天孫莫笑牛衣泣織婦&KR0063;憐薜荔裳到處交逰有¶
知已羙人天末又何方¶
　　二¶
南枝烏鵲夜如何帝女瓊臺勝馺娑紈扇乗鸞懷舊箧洞房挟¶
瑟擅清歌凉颷送葉辭髙𣗳明月延秋度曉河乞巧且須兒女¶
共雲溪小閣掩松蘿¶
　　三¶
何處層城十二樓樓髙無處不宜秋纎雲夜傍交䟽起承露凉¶
<pb:KR4f0069_SBCK_019-40b>¶
生螢火流玉腕箜&KR1283;矜指瓜藕絲衫子盪簾鈎那知此夕覊栖¶
客獨𠋣闗河望斗牛¶
　　四¶
雙屐行吟徧水涯溪雲籠日弄清華&KR0333;蟬噪盡臨風柳紅藕開¶
殘隔浦花流寓一枝随杜宇浮家八口仰魚查秋霜未到先蓬¶
髩愁絶軍城薄暮笳¶
　　五¶
金商玉露晚悠悠竟夕長河匹練浮月近𩀱星當北户風微羣¶
鵲度南樓闌干弄笛人誰𠋣砧杵催寒暮未收搃入郷心摇落¶
裏不闗雲𣗳自生愁¶
<pb:KR4f0069_SBCK_019-41a>¶
　　次韻荅天岫冬夜見懷¶
雨雪瑶&KR0160;&KR0010;已殘懐人咫素尺&KR0009;書難夣中春草相思緑鏡&KR0187;¶
秋霜獨自看長水河盤烏戌㫁𩀱峰家近碧雲寒清泉白石臨¶
溪屋流寓君&KR0063;勝伯鸞¶
　　庚戌除夕¶
雪晴暝色上髙樓紅燭將花暈不流&KR0018;米深慚懸罄在踐更暫¶
喜役車休參旗拂户明鴟尾爐篆添烟冷鴨頭贏得&KR0877;飴人一¶
笑抱雛伊啞弄觥籌¶
　　庚戌除夕慰七弟翼九弟纉¶
年&KR0160;落落感居諸老去飄零慰友于儉&KR0010;椒盤供草具里門氷¶
<pb:KR4f0069_SBCK_019-41b>¶
雪隔柴車何漸公冶聞禽語誰&KR0009;昌黎賀火書濁酒細傾除¶
不𢙣夜寒城漏下銅魚¶
<pb:KR4f0069_SBCK_019-42a>¶
茗齋七言排律¶
　　　　　　　　　　淮南彭孫貽羿仁著¶
　　春雪¶
輕隂漠漠舞簾櫳亭午軒楹暝&KR0694;中胡蝶&KR0333;飛驚夣𥧌栁¶
花撲捉笑児　鵞笙炙後吹逾澀獸炭然多暖不紅塩澤川原¶
俱混合氷臺樓閣更玲瓏芳菲萬卉俄争彂指顧千峰已¶
不同白鳥青林俱鶴鶴温泉寒火自蟲蟲笑看素柱鳴簷鐸¶
㝎有流澌折水葒打墜接䍦難𨼆秃凍囬社酒不治聾罏&KR0069;屢¶
&KR0761;憎香令箋冷重呵怨茟公莫道容&KR0160;易消歇玉顔寂寞¶
畏東風¶
<pb:KR4f0069_SBCK_019-42b>¶
　　詠雪限韻(三十韻次序一㝎)¶
炎歊祼壤思隂沍土室茨垣&KR0024;埴埏厪户竹扉驚凍裂開林花¶
事訝春先漉沙驟滿玄&KR0823;海大漠低横絶徼天没徑八荒咸渾¶
沌封條萬卉失妖妍可枰暖玉慵收子龜手泥金怯砑箋巽二¶
噏嘘廽逺獵馮夷蹙凌閉重淵褐衣豪士難捫蝨㲲毳名僧易¶
入禅酒德坐令增雅量温柔睡&KR0085;擾情縁同功綿冷身教熱半¶
臂恩私骨可鎸雙炤青　銀鳯䗶共熏朱火博山烟終宵倍葺¶
編蓑草明&KR0010;須添種称田只賭梟雄雌者雉那論清聖濁爲賢¶
狂来牛飲傾千甕醉裏鯨吞&KR0517;百川&KR0133;借王恭新&KR0769;厚一探蘇¶
武老羝孱飛舟懼壓舷欹側度索愁崩𣗳倒懸歌幙昏黄党姫¶
<pb:KR4f0069_SBCK_019-43a>¶
月書窓墨黒米家船羊膏淺酌原非𢙣粉本濃塗太劇顛勅勒¶
穹廬迷覆&KR0449;湘君木末噤孤搴吠聲粤犬空嘷箐詠絮吳娘笑¶
整鈿鮫室禾成多積霰蘂宫疑到小㳺仙神姿羡爾逢姑射賦¶
茟今誰敵恵連削出華峯寕是掌閒投浄社豈因蓮掃除曲巷¶
辭廽轍僵卧晨暉擁獨眠氷柱𠕅賡义後什幽蘭將續郢中篇¶
無塩城畔人焉&KR0070;長白闗東路㡬千狐跡微茫徒慕貉燒㾗灰¶
滅詎留　&KR0063;憐織素妻當牖喜近糟丘客受㕓皜皜石稜看馬¶
耳淒淒霜匣枕龍泉峩&KR1310;圗在皆清&KR0376;招𨼆吟㱕四皎然超忽¶
太遐瓊圃去吹笙駕鶴自何年¶
<pb:KR4f0069_SBCK_019-43b>¶
<pb:KR4f0069_SBCK_019-43b>¶
茗齋詩五言&KR0376;句¶
　　　　　　　　　　　　　淮南彭孫貽羿仁著¶
　　月中聞鳥啼¶
月出中夜鳴鳥啼一何早不是花影来道是山牕曉¶
　　山丹¶
還山卉藥盡荒徑只蒿莱惟有山丹在孤花向客&KR0271;¶
　　燒茗¶
長日無人来𨼆几午夣&KR0085;自汲澗下泉燒竹茶烟緑¶
　　掃地口號¶
(余素喜掃地暇則躬擁彗無塵乃已每恠陳仲舉言大/丈夫當掃除天下安事一室夫一室不事安能經營天)¶
<pb:KR4f0069_SBCK_019-44a>¶
(下才踈志大即此卜其無成諸葛行師庖湢井落咸成/部署仲達歎其竒才故能以二州之蜀抗吳魏之强可)¶
(因小以見其大也郭有道雖在逆旅躬自洒掃有道可/相也張仲蔚蓬蒿不剪止餘三徑仲蔚豈有用之才邪)¶
一室静無塵飛葉屢自掃為憐新雨餘未忍鋤秋草¶
　　無為叔折贈菊花口&KR0197;¶
陶潜籬下菊一&KR0010;一囬&KR0271;相折持相贈殊勝送酒来¶
　　二¶
秋花滿籬落尚未落英殘采摘呼童送山人正夕飱¶
　　過粒粟庵¶
尋僧入幽徑僧寮人未閒更逐白雲出溪頭㸔逺山¶
　　過無為叔園亭弟頊方鋤士種菊¶
<pb:KR4f0069_SBCK_019-44b>¶
笑語陶彭澤無愁種菊遲荷鋤&KR0063;復倦先一醉東籬¶
　　坐正仲弟東臯草堂¶
日落衆山紫呼鷹風四来海天空漠漠長嘯一登臺¶
　　雨¶
草堂竟夜雨無人終日閒白雲海上来失&KR0077;門前山¶
　　二¶
山雨入我閣𠋣䦨樓上頭海濵人㸔蜃道是城中樓¶
　　三¶
茶烟濕不起雨餘花氣微悠悠青苔㾗漸上薜蘿衣¶
　　四¶
<pb:KR4f0069_SBCK_019-45a>¶
山雨暗如晦竹窗殘夢去不因林鳥鳴那得知天曙¶
　　章有堂牡丹百餘朶&KR0026;者采摘立盡拈句惜之¶
昔日栽花令庭前種牡丹種花人已去不忍好誰㸔¶
　　過㓜瑜弟飲徑山新茶¶
徑山春雨&KR0085;已到采茶僧為問盧居士新茶喫未曽¶
　　懷郭半邨四首(即用曲字為韻)¶
空館無人夜花隂弄小堦不如松際月長得到君懷¶
　　二¶
苔徑没中庭展卷閉齋閣不聞車馬喧安知在城郭¶
　　三¶
<pb:KR4f0069_SBCK_019-45b>¶
春風来無情不肯吹愁㫁花下忽相思剛殘春一半¶
　　四¶
古巷垂髙桺寥寥人叩門空城聞雀噪只道到山邨¶
　　即事八首¶
　　　焚香¶
青苔上堦来乆雨緑衣&KR0209;終日静無人博山坐相對¶
　　　掃地¶
山童捫蝨眠落花閒不掃啼鳥在髙枝飛葉下𣗳杪¶
　　　𨼆九¶
午睡意已&KR0085;花隂坐𨼆几落花盈我衣林月尚未起¶
<pb:KR4f0069_SBCK_019-46a>¶
　　　攤書¶
月出皎于晝踈鐘人㝎&KR0004;行吟無予和向月自攤書¶
　　　滌研¶
澄潭凌花影墨淚松露滴已作米家山片雲頭上黒¶
　　　　茶¶
草堂無客来松風出深屋茶竈白雲生山樽照人緑¶
　　　灌花¶
林下風蕭蕭花開已如許為問林端聲是泉是山雨¶
　　　刈草¶
細草空堦上東風吹自生為憐春色至未忍下堦行¶
<pb:KR4f0069_SBCK_019-46b>¶
　　雨二十首用孟浩然春曉&KR0376;句為韻¶
春去空齋乆那堪細雨頻落花暫相待此去㡬時春¶
　　　二¶
積雨掩山閣日長過永年幽人心似水不&KR0773;夜無眠¶
　　三¶
過雨添緑隂千林皆一色為問到門舟栁稍曽䌫不¶
　　四¶
雨砌净莓苔閉門稀剥啄沉水　無烟松牕展圓覺¶
　　五¶
午睡起悠然簷霤滴未了不知桐影暗謂是花隂曉¶
<pb:KR4f0069_SBCK_019-47a>¶
　　六¶
山溜若簷花飛盡未飛絮片片落衣裾飄墜行吟處¶
　　七¶
拾葉煑山泉烟濕飛不去不是深山中白雲生處處¶
　　八¶
小閣望青山青山惟白雲白雲飛作雨幽客最宜聞¶
　　九¶
雨滴棠梨上花枝忽復低隔窗人不見寂寂一禽啼¶
　　十¶
山雨暗如暮日出苦不早天白春山隂林端數聲鳥¶
<pb:KR4f0069_SBCK_019-47b>¶
　　十一¶
剪燭向山窗花墜空堦下燈下忽相思風雨秋山夜¶
　　十二¶
山行白雲裏烟霏今未開濛濛衣已濕不知山雨来¶
　　十三¶
欹枕松露滴茅檐花影中卷簾照花影花動天無風¶
　　十四¶
&KR0249;葛山中人相思眇何許今夜前溪雲㝎作巫門雨¶
　　十五(此首在後茅十六首)¶
那恠天涯客春来苦憶家東風吹細雨俱入後園花¶
<pb:KR4f0069_SBCK_019-48a>¶
　　十六(此首宜在十五首)¶
春草昨夜緑嫰寒羅&KR0209;生落花與絲竹竟夕両無聲¶
　　十七¶
空館更蕭條雨聲入羅幙&KR0907;勤傍砌花欲落仍不落¶
　　十八¶
海燕銜泥濕山櫻落子遲𠋣䦨惆悵事春色未曽知¶
　　十九¶
南望秦溪上千山緑始波懷人無限意偏向雨中多¶
　　二十¶
山䑕上松梢雨滑下𣗳杪林端忽驚風松子墜不少¶
<pb:KR4f0069_SBCK_019-48b>¶
　　　　和摩詰&KR2142;川庄詩(并序)¶
(自古園林勝逰無限流誦萟林者惟會稽之蘭亭季倫/之金谷摩詰之輞川晋卿之西園阿瑛之玉山豈非以)¶
(髙人勝士文藻風流掩映一時乎蘭亭以書金谷玉山/以詩西園以𦘕輞川則兼而有之其尤超&KR0376;千古者摩)¶
(詰五言篇惟四句不特一時寡和抑令萬古難追當時/&KR0085;以唱和摩詰者惟裴廸一人廸詩自佳視王不啻河)¶
(漢嗚呼近代名園耳日𫠦及亦多矣弇州小祗園錫山/愚公園雲閒顧園長白小寒山飛来峯葛園莫不鑿山)¶
(䟽泉飛橋懸閣千林極雲萬壑積翠窮人工之竒有天/然之勝冠盖雲屯絲&KR0079;互奏厨傳累丘陵梨園&KR0440;紈綺)¶
(未㡬而花石移主或則掬為荒坵如&KR2142;川之千古如在/者兼有也然則園不必勝/傳以人人不必盡勝而傳)¶
(以詩吾讀摩誌之詩曰夜静山空曰空山不見曰深林/不知曰磵户無人閒心静&KR0148;幽興逸致悟水山之妙理)¶
(𤼵雲物之清機與今之轟飲豪吟塹土堙谷固已殊矣/今之輞川昔之輞川也即吾得而庄之園之欲如摩詰)¶
(之人之詩又無有也韓持&KR0038;日洛陽名園相接誰復障/吾逰者苟已摩詰其人其詩即無輞川可也因追和之)¶
<pb:KR4f0069_SBCK_019-49a>¶
　　　孟城㘭¶
惆悵古城没雲去山蒼然誰歟後来者徒歎昔人賢¶
　　　華子岡¶
連山杳&KR0115;&KR0115;夜静月未到空林四無人犬音小于豹¶
　　　鹿柴¶
不測松林深青苔鹿跡上幽人入林乆無人見来徃¶
　　　宫槐陌¶
宫槐臨欹湖𣗳古穴行螘白日轉槐隂卧起長如此¶
　　　南垞¶
飛鳥過湖濶鳥飛人始行始悟夜来雨不知春水生¶
<pb:KR4f0069_SBCK_019-49b>¶
　　　欹湖¶
山色長悠悠湖風吹不&KR0376;鳥影動空潭林花下如雪¶
　　　臨湖亭¶
夕陽原上邨極浦見漁屋谷口一聲𤠔山水杳然緑¶
　　　木蘭柴¶
獨行南澗中露冷地㣲白遥知良夜深芙容墜木末¶
　　　欒家瀬¶
隔水生白雲人家此中住水鳥自飛来無人獨飛去¶
　　　竹里館¶
深松結茅屋明月来仍去林中有幽人只聞長嘯處¶
<pb:KR4f0069_SBCK_019-50a>¶
　　　辛夷塢¶
相向坐磐石不知花影移林花偶然墜又是晚風時¶
　　　白石灘¶
宿鷺過青山藍水&KR0070;峰碧㳺魚不可&KR0070;灘聲在白右¶
　　塞下曲六首¶
野宿覆撑犁天山大漠西馬蹄乾雪裏&KR0191;踐不成泥¶
　　二¶
將軍手臂雄麄猛不言武戯射石稜穿誤殺南山虎¶
　　三¶
絶域龍荒外窮追去不休馬潼無飲器㫁取宛王頭¶
<pb:KR4f0069_SBCK_019-50b>¶
　　四¶
瀚海題銘返刀弓盡入函黄沙淨蕩蕩北斗在東南¶
　　五¶
大將卧金城禾&KR0112;自蔽野深薄貳師功滅國求名馬¶
　　六¶
雪中見馬跡撾取秃駒&KR0016;投槍单&KR0016;出捉得射鵰児¶
　　四月八日同渭臣飲序皇𫠦¶
開過白荼蘼剛纔了花事有酒即觧衣不須留𠕅四¶
　　二¶
同是百年身且盡杯中物扶醉&KR0191;夕陽莫待林端月¶
<pb:KR4f0069_SBCK_019-51a>¶
　　三¶
春色豈曽㱕花枝堪醉殺新月况蛾眉當罏人二八¶
　　四¶
坐對有酒禅沉醉萬事畢彌勒懶同龕焉知浴佛日¶
　　以鸞牋乞徐生無山¶
拾葉下空堦落盡梧桐𣗳何處乞鸞牋一冩相思句¶
　　二¶
君造雲藍&KR0083;雕章物色妍㫁膓無小様方便覔鸞牋¶
　　月華(庚戌四月十五日)¶
蕭齋清似水閃電碧窓紗幽客髙眠乆無心待月華¶
<pb:KR4f0069_SBCK_019-51b>¶
　　二¶
月&KR0160;流照户燁燁動微雲山客孤眠夕清光只為君¶
　　子夜夏歌八首¶
人愛夏日長儂苦夏日短江陵一千里尚恐歸帆晚¶
　　二¶
露坐祝蛛絲三匝羅蟲豸白鳥&KR0976;郎膚不得長旖旎¶
　　三¶
抱瓜沉露井未敢持刀鎩妾正破瓜時&KR0172;今當識詧¶
　　四¶
神絲作單障不閡月與風紅羅衵服下寕惟見妾容¶
<pb:KR4f0069_SBCK_019-52a>¶
　　五¶
滅燭避華月&KR0115;&KR0115;横自陳噉桃不破核誰知中有人¶
　　六¶
肌理本芳澤香馥得人憐朱汗濡輕&KR1796;猶親沉水烟¶
　　七¶
八角團圞扇合歡蹙中心因風托方便對靣両沉吟¶
　　八¶
夜夜期夜来鶉火正中天隔垣聴鳴蜩猶疑未必然¶
　　殘月¶
月上隠殘燈燈花落如雪月影入花隂螢火耿不滅¶
<pb:KR4f0069_SBCK_019-52b>¶
茗齋詩六言&KR0376;句¶
　　　　　　　　　　　　淮南彭孫貽羿仁著¶
　　雨中六言新體¶
日日風風雨雨邨邨寂寂寥寥年年&KR0010;&KR0010;春色朝朝暮暮寒潮¶
　　二¶
晴鳩雨鳩相喚梅天梅雨無休流水落花水靣蜃樓海市樓頭¶
　　三¶
燕市燕来燕去花朝花落花開任他舊雨今雨一杯一杯一杯¶
　　四¶
伯勞勞勞啼血唐棣棣棣垂枝其雨其雨日出北山之北何之¶
<pb:KR4f0069_SBCK_019-53a>¶
　　六月六日六言六首¶
斜日空庭閉門流螢小院黄昏團扇閒題&KR0376;句夜深氷簟猶温¶
　　二¶
夜凉新月如水辛夷花影頻移抛書吹燭就枕月落更殘未知¶
　　三¶
徃事消䰟夣裏閒情獨詠愁邉坐看天河西轉一鈎月挂簾前¶
　　四¶
斑竹凉生枕簟珠蘭香滿房櫳何處能来殘暑隔窗吹到荷風¶
　　五¶
纎纎&KR0004;月未落淡淡踈星欲無浴罷小庭晞髮&KR0077;疑身在氷壺¶
<pb:KR4f0069_SBCK_019-53b>¶
　　六¶
素柰半&KR0877;翠的紫菱&KR0004;褪紅衣何用麥塵䬪飥燂湯更煑肪肥¶
<pb:KR4f0069_SBCK_019-54a>¶
<pb:KR4f0069_SBCK_019-55a>¶
茗齋詩七言&KR0376;句¶
　　　　　　　　　　　　　淮南彭孫貽羿仁著¶
　　十二樓詞¶
一路青山送逺逰連天芳草未成愁月明何處吹横笛膓㫁紅¶
粧𠋣小樓¶
　　二¶
藕花菱葉弄扁舟水急船回不自由未識横塘&KR0643;借問羙人正¶
在隔江樓¶
　　三¶
年少輕身耻報&KR0311;如鈎殘月照吳鈎獨身匹馬沙塲去塞上鶯¶
<pb:KR4f0069_SBCK_019-55b>¶
花冠白樓¶
　　四¶
夜傍天南望斗牛黄河渤海夾青州西風沽酒任城道與爾同¶
登太白樓¶
　　五¶
桂棹蘭橈急暝流夜深吹篴和輕謳荷花十里紅橋路荷葉參¶
差没舵樓¶
　　六¶
流水年年出御溝𩀱星終夕盻辰勾鳯城春色濃如許不遣東¶
風度玉樓¶
<pb:KR4f0069_SBCK_019-56a>¶
　　七¶
杏花叢底擘箜&KR1283;紅雨低飛滿緑韝自是&KR0877;情聴不得杜鵑時¶
侯莫慿樓¶
　　八¶
宛轉朱䦨望紫驑粧成終日只凝眸狂夫㱕信空頻&KR0009;不是春¶
来懶下樓¶
　　九¶
一㸃青山天盡頭白雲秋&KR0694;望中收烟波如此漫㱕去醉殺江¶
干萬&KR0010;樓¶
　　十¶
<pb:KR4f0069_SBCK_019-56b>¶
長嘯還山别五侯滹沱餘雪在貂裘南行一望天連海㡬個題¶
詩&KR1295;雀樓¶
　　十一¶
白眼紅塵不可留三山海外自悠悠凌風欲跨琴髙鯉飛過銀¶
濤蜃外樓¶
　　十二¶
紅燭花枝照茗甌酒醒殘夣滿香篝十年追憶成惆悵𠋣徧春¶
風十二樓¶
　　掃地口&KR0197;¶
落木清秋小巷東柴門不掩草堂空焚香掃地無人至白露黄¶
<pb:KR4f0069_SBCK_019-57a>¶
花細雨中¶
　　尋菊至無爲叔草堂不遇題几¶
草堂深掩閴無人繞徑黄花晚更新借問主人何處在芒鞋&KR0191;¶
徧海東塵¶
　　燈市迎春曲¶
春風未至馬嘷城柳色河槗緑已生自是東皇容易到未煩綵¶
仗出郊迎¶
　　二¶
&KR0127;車油壁趂香塵十里珠簾　𦘕新巧様粧成更梳掠尋春¶
争看看春人¶
<pb:KR4f0069_SBCK_019-57b>¶
　　三¶
十三正是上燈時春市春燈絡綵絲迎得春㱕㱕未得㫁膓人¶
怕&KR0191;燈詞¶
　　四¶
迎春仙吏紫貂裘馬上頻㸔屢掉頭第一髙樓近西郭羙人𠲒¶
笑隔簾鈎¶
　　五¶
鰲山烟火紥山棚為待行春未挂燈争冩官清民樂字綵毬五¶
色蹴紅綾¶
　　六¶
<pb:KR4f0069_SBCK_019-58a>¶
寒盡三冬未結凌青青宿草滿溝塍邨人入郭行如蟻搃為看¶
春又㸔燈¶
　　七¶
土牛五&KR0694;引勾芒燈市西来鼔吹長綵閣參差三十二梨園小¶
隊出平康¶
　　八¶
燈期月夕両氤氲依舊㳺人擁似雲却憶昇平隔朝事攔春夾¶
道嬲紅裙¶
　　九¶
掁鐸　鼓細簧塤學得姑蘇小十畨頭&KR0191;前行多浪子上元時¶
<pb:KR4f0069_SBCK_019-58b>¶
莭闘新翻¶
　　十¶
急装紥縛䓁身髙乗蹻飛行捷似猱盡是李桑槗畔客年¶
年竹馬騁逰遨¶
　　元夕大霧¶
燈期正喜及春朝薄霧籠烟午不消&KR0063;是素娥乗歩障幔¶
亭綵幕賽元宵¶
　　惜梅詩¶
春来㡬度問梅花扶&KR0282;攀條惜&KR0010;華雨雨風風愁思裏不知春¶
在阿誰家¶
<pb:KR4f0069_SBCK_019-59a>¶
　　二¶
梅花萬𣗳滿西溪二月春深雪作泥欲問餘杭山下路東風不¶
住雨鳩啼¶
　　三¶
玄墓山中一路梅何人買棹犯寒来年年孤&KR0018;㸔花約狼藉殘¶
英又㡬回¶
　　四¶
雨後㸔花&KR0282;齒香嫰寒天&KR0148;入池塘西郊縦有梅千𣗳不及胥¶
川一草堂¶
　　五¶
<pb:KR4f0069_SBCK_019-59b>¶
曽携𩀱&KR0282;過東臯一𣗳殘梅卧雪髙為問主人何處在空園&KR0333;¶
石鎖蓬蒿¶
　　六¶
匡庵聞道梅花好何事探春出較遲玉蝶&KR0333;飛香滿地斜風¶
吹盡向南枝¶
　　七¶
劉&KR0048;盆内紅梅𣗳拳石參差𠋣小山可惜一枝春不&KR0249;海紅花¶
畔兩䦨珊¶
　　八¶
董家緑蕚花千朶朶朶瑶英照碧琳門對荒城幽&KR0376;處朝朝¶
<pb:KR4f0069_SBCK_019-60a>¶
泥滑呌山禽¶
　　九¶
庭前玉蝶倚東風春在髙樓弄笛中&KR0077;憶&KR0517;花人未起添香侍¶
女䕶房櫳¶
　　十¶
日日尋梅繞郭行野香随路繞柴荆胆瓶折得張燈坐照雨空¶
堦夜亦眀¶
　　玉蘭花下作¶
木蘭&KR0004;傍小樓閣開粉壁銀屏雪作胎連日焚香花影下㡬¶
人能為㸔花来¶
<pb:KR4f0069_SBCK_019-60b>¶
　　荷花庵八詠和雲門水牯禅師¶
　　　荷池清曉¶
清池印月共徘徊破曉荷香入鏡来多少宗雷投净社白蓮只¶
爲逺公開¶
　　　書臺夕照¶
荒臺雲木間林扵曽說逋翁此讀書笑殺西来無一字天空落¶
日鳥啼&KR0004;¶
　　　東山㙮影¶
東山倒景自亭亭亭午無人見㙮形一任風前鈴鐸語蒲團不¶
動兩山青¶
<pb:KR4f0069_SBCK_019-61a>¶
　　　硤寺鐘聲¶
翠微山冷曉烟生百八&KR0251;殘月正明此處青猊方踞地大聲誰¶
道是鐘聲¶
　　　隴上農歌¶
桔橰秧馬滿東畬戽水聲喧間木魚正是經行人㝎起厰頭侍¶
者罷㫪餘¶
　　　長水征㠶¶
長水悠悠入郡中雲㠶不㫁徃来風山僧不識門前路只記鸕¶
鷀湖向東¶
　　　獅峯雪霽¶
<pb:KR4f0069_SBCK_019-61b>¶
松杉耏鬛峙狻猊玉立霜毛蹟滿谿喚起庭前人没膝相扶楖¶
標過橋西¶
　　　西嶺松濤¶
兀坐䋲床片石髙西山萬籟徹雲璈聲聞已盡諸縁寂不是松¶
風不是濤¶
　　聚順堂紫牡丹開三朶故人佩脩昔贈信弦信弦蘧非¶
　　皆北逰偶至花下既懷二子兼以悼鄭¶
山堂深鎻静無譁魏紫初&KR0271;三両花惆悵種花人逺别贏車襆¶
&KR0013;向天涯¶
　　二¶
<pb:KR4f0069_SBCK_019-62a>¶
尚書庭院逺移時書帯康成感夣思每到看花㡬惆悵山陽鄰¶
笛在花枝¶
　　碧庵十二詠和鑑堂長老¶
　　　秦峯¶
萬&KR0016;當年駐祖龍鮑魚一去&KR0376;行蹤懶僧不識興亡事卧㸔東¶
南第一峯¶
　　　潮音¶
海潮朝夕撼空林㝎起爐香一寸深如是我聞忘&KR0394;唪空中只¶
有海濤音¶
　　　塔影¶
<pb:KR4f0069_SBCK_019-62b>¶
烟中一點矗浮圖蜃&KR0148;遥遥澹欲無莫問西来祖師意青天倒¶
影月糢糊¶
　　　逺鐘¶
𨼆𨼆蒲牢吼市梢竹聲林籟自相交十年両脅無沾席夜夜空¶
煩帶月敲¶
　　　秋㕍¶
寥閣髙天㫁雁聲横斜作字更分明折蘆人返無消息此去流¶
沙問㡬程¶
　　　㱕禽¶
萬木平林髙復低幽禽千百此中啼道人乞食㱕来晚先向緑¶
<pb:KR4f0069_SBCK_019-63a>¶
隂濃處栖¶
　　　夀巒¶
海東一帶𦘕烟嵐巒䇿杖溪頭𠋣𣗳㸔恠殺白雲閒不鎻出山¶
人說住山難¶
　　　池月¶
月在青天水在池月光未到水先知&KR0063;知入水原非月照見皆¶
空五藴時¶
　　　籬菊¶
籬菊秋深盡着黄花開原不為重陽拈来般若誰非是露滑霜¶
濃滿院香¶
<pb:KR4f0069_SBCK_019-63b>¶
　　　老梅¶
鉄榦氷稜歴&KR0010;時寒花偏綴最髙枝暗香踈影皆三昧𠕅問林¶
逋也不知¶
　　　林雪¶
雪後柴門㫁過&KR0025;林端時見野狐蹤人非人䓁皆聞法共認安¶
禅石畔松¶
　　　軒竹¶
萬緑柯亭可作椽北軒翠竹已捎天青蒼滿院琅玕影靣壁真¶
堪坐九年¶
　　賀大允端歸自南海¶
<pb:KR4f0069_SBCK_019-64a>¶
憔悴江郷昔遇君清樽蕭寺話斜曛㱕来相見皆頭白嶺上哀¶
𤠔不可聞¶
　　二¶
五羊城裏相逢客先爾還山又北逰今月罷官當不悔南天瘴¶
癘為君愁¶
　　題盡羙人¶
幽蘭積雪少知音林下風期在竹林自抱孤朱絃&KR0009;孤賞不知¶
卓女有琴心¶
　　題𦘕¶
龍鱗&KR0367;盖卧蒼蒼一枕松根勝石床&KR0063;是東風有消息忽吹横¶
<pb:KR4f0069_SBCK_019-64b>¶
笛隔林長¶
　　九月坐氷衲上人水閣¶
俯檻清溪鎻碧流舊題詩在憶曽逰十□□□□□□口□□¶
僧已白頭¶
　　飲峒山&KR1321;片作¶
陽羡山深露下遲峒山秋色滿髙枝竹爐三沸幽香𤼵正是能¶
勝七椀時¶
　　豊溪夜宿¶
豊溪黄葉滿平田一棹重過欲雪天欲和秋来舊題句明燈愁¶
話夜如年¶
<pb:KR4f0069_SBCK_019-65a>¶
