# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:34.505600
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB08n0669-2582茗齋集-第二千五百八十二册.
<pb:KR4f0069_SBCK_006-1a>¶
茗齋五言古詩¶
　　　　　　　　　　　　　　　淮南彭孫貽¶
　　題武塘梅花道人墓¶
元氏弋九有不能&KR0224;斯人汙世無巖穴桃源路已湮烟雲師造¶
化山水開天真胡沙自漠漠丘壑長清新吳興帝室兒風流秀¶
絶倫奈何王孫草漬墨燕土塵道人散𩬊臥大虜不得臣逸氣¶
横筆墨萬象蓎然陳一縑落人間天府争見珍邈彼物外踪黄¶
壚詎沉淪月照魏塘白古骨蛻幽貞至今風雪窟獨枕寒花春¶
　　埭溪眺月四首¶
埭溪欝蒼蒼俯見白石路夕隂歛皓月坐久不知暮鳥歸群&KR0284;¶
<pb:KR4f0069_SBCK_006-1b>¶
息夜景在高𣗳萬物自相依流水無心住溪光受山色寒氣凍¶
宿鷺衆響空漸生人跡杳非故悠然立&KR0359;更草滴松上露¶
　　二¶
未覺靈境暝夕陽沉東山仰視見溪月巳落羣松間溪翁爲我¶
出柴扉每忘𨵿寒光交萬&KR0284;哀壑相逥環露白出樵徑雲霽開¶
山顔悲風嘯猛虎萬&KR0284;吹潺湲幽徃意何惧清吟殊未還¶
　　三¶
雨歇春事盡扁舟横水涯悠悠一溪月露濕羣峰茶我約採茶¶
者入山摘紫霞僧舍繞白石暝色逥樵車末晚林己黒餘霜翻¶
澗花閑門閉溪影空水交清華谷應两人語寒警孤棲鴉斗柄¶
<pb:KR4f0069_SBCK_006-2a>¶
沒山角平野参横斜¶
　　四¶
山中萬慮屏獨坐孤松根相遇丗外友共話治亂原慰此風雨¶
夕感我漁樵言月出飛鳥𣳚照見溪北門溪聲一何長衆&KR0284;不¶
復喧萬𣗳吐㣲白獨有山光存哀歌𠋣林樾脱葉為飛翻松子¶
墜如雨溪燈正黄昏¶
　　題雪舟¶
　　　方洲先生搆書屋于一笑山側顏曰雪夜歸舟今陳子¶
　　　遇辰山池即方洲草堂遺制也書齋數椽小似漁艇&KR0083;¶
　　　屏素几　焉一色題之曰雪舟而系以詩¶
<pb:KR4f0069_SBCK_006-2b>¶
昔我買漁竿垂綸信烟水三年嬰世&KR0224;風蓑掛簷尾相尋幽齋¶
啓一笑見吾子斗室同扁舟烟波在屋裏虚窓皓然白見雪不¶
見&KR0083;良久茶烟生溟濛濕雲起秋梧風翏翏如坐布帆㡳已疑¶
入剡川竹杖胡在此昔賢留斯堂水竹尚清綺俯仰千古胷卧¶
逰萬山履澄觀半榻上了無一可喜道書置床頭素琴横石几¶
何須枕清流漚鳥乃我侣&KR0009;語前邨漁此中吾老矣¶
　　九月紅梅先放一蕚¶
炎中早梅𤼵十月滿隴首此地未黄花梅開過重九空窗朱蕚¶
吐清艶照户牖秋夜入江春紅燭昏黄後鍾遲月出早幽客獨¶
立久風雪未成歸忽憶山中友尋簷句未成一枝春入手白露¶
<pb:KR4f0069_SBCK_006-3a>¶
濕朙霞横參在南斗¶
　　題當湖馬太常澹真遺事後¶
　　　光廟龍潜時張差突禁闥廷臣多疑西宫　神祖召¶
　　　對羣臣劉御史臺以奏對干天怒逮獄將重譴馬公為¶
　　　刑曹郎執奏者𠕅&KR0013;謫道病卒熹宗時始以言者贈¶
　　　太常讀其遺事感賦¶
神祖長御宇久未錫桐封羣臣翼東朝謂有夾日功何来&KR0108;推¶
兒狂吠驚潜龍二聖實慈孝衆寖疑西宫一時畫地吏聚訟¶
摇&KR0923;風雖愧留侯謀或諒荀息忠黄衣御未央天聴自從容疾¶
雷震柱下𫠦奏觸重瞳詎意漆室憂㡬作碧血虹全生諫臣老¶
<pb:KR4f0069_SBCK_006-3b>¶
咸歎帝徳隆誰知執法者當日仗馬公四皓羽翼成一厄龍蛇¶
窮青山埋白骨萬古東湖東信史長不滅𨼆𨼆表孤&KR0454;¶
　　冐雨訪范蠡湖¶
少伯既覇越採藥尋滄洲長揖烏喙公飄然五湖逰錦衣入吴¶
宫乃是石室囚龍乕不可餌功成謝諸侯&KR0440;寺枕遺&KR2539;草木俱¶
靈幽寒藻舞𩀱鯉澄波悅羣鷗高&KR0100;邈千載湖水長悠悠伍胥¶
徒智勇憤决錢塘流斯人友安期隂符秘丹丘至今越来溪古¶
月照我愁¶
　　過徐忠襄西郊書舍有手植老桂垂䕃滿庭¶
遥天青蒼蒼秋氣入㵳泬扁舟𫠦来境一往人跡絶昔賢留遺¶
<pb:KR4f0069_SBCK_006-4a>¶
墅草木自幽悦&KR0440;沼墜紅衣池蓮落如雪&KR0225;懷千古人浩歌壮¶
心裂手植𩀱桂老茗剥古鱗滅豈翳虬龍姿摧挫終不折我来¶
行空園天髙暗香徹人徃物埋存餘芬寒酷烈山堂慕形容沉¶
吟五情熱歸途送宿鷺林葉已㣲脱¶
　　秋饑雜感¶
貧邨遇&KR0010;儉畒刈不盈斛幸輸縣官租已賣&KR0004;生犢桑老蚕無¶
收隂電墜園菽嗷嗷先秋飢突𤎆青不續伶仃瘦男死泣訣㓜¶
女鬻生離莫悲酸聊以𠑽飦粥雨散猶両存庶免填溝瀆西鄰¶
抱愛子相枕死空屋¶
　　二¶
<pb:KR4f0069_SBCK_006-4b>¶
抱秉髙原上桔橰生芝蘭農務非不勤梅雨麥秋損雖有佳由¶
禾惟見𪧐草木大塊胡不仁久未&KR0773;兵燹頻年况羣盗燒我五¶
石囷貸粟止一飱十日九無飯哀哀酷催科鞭撻血滿眼¶
　　三¶
&KR0075;雨禾藁短蚕火不時藴斧屋以為薪露棲蟁𨼆隱跽耘烈日¶
傍&KR0976;脛畏伏螾水深菱角㫁斸芋苗亦盡抱鋤健男子萎黄¶
秋葉殞朝采入城市酒&KR0079;肆填坌人見朱門児弹絲挟紅粉¶
　　四¶
行逰出郭去閔默愧流離我有二頃田八口常苦飢不能𨼆東¶
臯力耕躬耘耔世亂久&KR0188;食每飯賦蹲鴟脱粟兒不飽𫠦慙父¶
<pb:KR4f0069_SBCK_006-5a>¶
母慈鳥雀繞舍喧飛鳴我心悲天地豈無情溝瘠委路岐傾囷¶
飼餓者已罄釜中糜鄰父擁髙廩閉户徒相&KR0339;¶
　　鴛湖送别¶
空際滌炎&KR0251;吾生覺形寓扁舟窮𫠦造沿洄䕃佳𣗳憫農望時¶
雨惜别悲行戍聊尋波上侣暫適閒中趣風緩歸禽遲月出人¶
未渡&KR1225;然林響發萬&KR0284;静相赴夕氣澄遐觀川雲澹逥互¶
　　冬日過海月庵¶
尋僧入邨隖竹木暗如雨頼兹萬葉脫微見松際路閒門照溪¶
影山人此中住鳥啼人未歸落日在寒𣗳¶
　　紅梅(玄覧齋紅梅一枝先子𫠦手植丹葩繁麗清映一室/今春忽枯悴萎折賦此懷之)¶
<pb:KR4f0069_SBCK_006-5b>¶
自我樂巖棲時抱物外慕嗟此&KR0010;寒心聊以保遲暮緋梅山窗¶
發&KR0625;鬱散香霧先哲之所留亦既&KR0851;寒沍丹砂霏絳雪清艶奪¶
羣𣗳棲遲十年侣照我清夢窹幽居察物變零落委秋露尚有¶
枯枿存飢虬蟠自顧南枝無復花殘夜月孤吐獨立浩懷人欲¶
言誰予晤¶
　　𩀱鳩(𩀱鳩巢辛夷花側晨夕相逐每以此&KR0049;晴雨空齋無/人時復上階馴狎几衎巳而為狸奴隕其一其一單)¶
(棲故巢依依不去者又數年今亦不見有物害之耶抑/羽化也)¶
𩀱鳩日日啼伴我晝幽獨幽人閉南軒起坐午睡足經年不出¶
户晴雨誰事卜晴鳩又雨鳩&KR0010;見芳艸緑晨夕𦗟鳥音欣然忘¶
櫛沐邇來㫁人事門亦稀剥啄巢空鳩婦死牽牛蔓枯木坐對¶
<pb:KR4f0069_SBCK_006-6a>¶
辛夷殘春泥墜茅屋¶
　　小李將軍尺幅山水¶
蓄畫勝買山煙雲在舒掛空齋布巖壑萬象眀晨夜唐賢留絹¶
素縑腐神未謝寳之自先世什襲璧等價久廢登臨屐未命禽¶
生駕身坐𦘕圖傍深羡雲林下及我滯名山翻憶空齋𦘕樓臺¶
異𤎆旭逺景入茆舍居然尺幅中百里見滻㶚臥逰厯年歲披¶
對忘炎夏流離携避兵倐已隨物化餘生既多𦍒念此不能罷¶
簷楹繞幽夢縑粉粘虚榭¶
　　英石筆床以紫花梨為架雖一&KR0280;孤秀而黝潤有餘從叔¶
　　然朙𫠦贈侍几案者有年不知何人䄂攫以去¶
<pb:KR4f0069_SBCK_006-6b>¶
墨池黒蛟死退冡苔銘斑何来一拳緑削出三峨山两峰落几¶
案如霧横髻鬟欲雨膚寸潤雲骨生潺湲大阮所見遺贈此黛¶
彎環文梨以為床山根紫斒斕我携管城子終老巖石間廿年¶
&KR0343;幽討毛生常不閒小山對坐起避地同商顏誰携米䄂去不¶
復秦城還歎息㺯柔翰玄扉晝長闗¶
　　捫蝨¶
夙昔&KR1405;逺圖一徃氣超軼逝將掃六合焉事謀一室風塵大漠¶
起日月忽巳匿時賢改冠履義士安斧鑕豈必懐此都𫠦耻在¶
國卹尚餘一頃田&KR0010;儉猶種秫窮賤非有營荷鋤吾道畢作苦¶
敢言勤其雨庶艸出浩歌登髙原北望氣蕭瑟&KR0300;耒志不伸觧¶
<pb:KR4f0069_SBCK_006-7a>¶
衣坐捫蝨¶
　　秋成雜詩¶
亂世無樂郊山畬苦恒&KR2789;束薪以為囷𦍒巳刈新榖鳥雀各言¶
飢飛鳴啄我粟持竿逐鳥雀呼兒&KR0024;茅屋未輸縣官租何暇及¶
飦粥躬畊安吾志義不言干禄萬物自相求余亦倦物&KR0229;覊禽¶
任髙翔寒艸無意緑悠然閉茅堂自摘籬下菊¶
　　二¶
黄菊生凜秋不随春卉榮鳴蜩及寒&KR0049;寂寞亦無聲窮達各有¶
時令聞非可營艱虞見士素雖賤貴堅貞奈何髙談子紛紛逐¶
塵纓結托盡巢由馳騖公與卿亦既樂&KR0359;𨼆胡為騖盛名吾寧¶
<pb:KR4f0069_SBCK_006-7b>¶
謝時尚獨徃南山耕¶
　　三¶
採荼不言苦賦芋寜憂飢窮約貴有守甘節不可居螬余笑扵¶
陵柳跖誚孔尼繁霜墜碩果惡木多横枝流涕望炎荒列宿天¶
南垂遺民困羣盗何時見王師咄彼雞狗雄徒為義士&KR0339;柴門¶
避豺虎終日掩茅茨¶
　　四¶
長安車馬客夾轂逐輕肥狐裘㕥&KR0170;茸側帽斒陸離嗟此𠲒齒¶
士豺質而羊皮志者自有懷𨼆矣復何疑寢園亦蔓艸豈暇云¶
朝飢時雨土膏&KR0243;林&KR0188;日夜滋叢叢一尺菽採之代哺糜行歌¶
<pb:KR4f0069_SBCK_006-8a>¶
自曳薪脫粟甘如飴¶
　　月夜獨上虎丘¶
山色無秋冬殘夜良未曉尋幽走荒徑俯出衆木杪僧寮暗花¶
竹積翠落幽篠&KR0705;&KR0705;照溪光地白人影小不知石上月悠然下¶
林表羣動無一喧山寒定棲鳥獨逰澹忘歸微霜溼烟蓼¶
　　𠕅登乕丘眺月¶
乕丘一片石山月獨翛然喜無絲竹繁良夜益孤妍古寺㫁人¶
踪我來㺯伏泉暗水帯花影幽房竹嬋娟人語夜樵出霜白溪¶
鷺眠良乆林靄朙始悟非巒煙山空生𨼆心坐使萬慮捐籬犬¶
吠孤逰飛葉積我前沉冥送落月耿耿西南天¶
<pb:KR4f0069_SBCK_006-8b>¶
　　呉江月下早發¶
夜盡霧未起坐覺吴江深此行楓已落寒氣横北林露下理短¶
棹冷月流我&KR0109;余髮驚未華何為皓盈簮皎然但對影欲勸無¶
孤斟洞庭青茫茫遥岫如積隂棹歌激更喧漁燈逺難尋萬櫓¶
伊軋中不動沉冥心高眠望清漢列宿澹以沉還山謝物&KR0229;曙¶
色翔幽禽¶
　　寒食偕從子脩逺元景出南郭展謁太僕殯宫歸士女踏¶
　　青填城闉而出者趾相接時諸弟俱去遂無一人守舍山¶
　　堂閴寂聞二子誦書聲寥寥一徃欣然呼童子掩闗煑泉¶
　　潑茗不覺至夕因成此篇¶
<pb:KR4f0069_SBCK_006-9a>¶
東風緑庶草荑柳坼已吐亡臣乆寒食共弔綿上墓城隅㳫㳺¶
者紆我林樾歩言歸臥草堂二屨曝簷𣗳泬寥人響㫁剥啄惟¶
鳥咮書聲空館生墻杏落無數欣然聴忘疲觸物警有遇石泉¶
𤼵榆火瀹此松下露清賞竟日夕幽扉古槐䕶門外車馬塵紛¶
綸自成霧¶
　　省眎丙舍畢閒居閉户潜&KR0259;卉物崔子叩門入二弟&KR0071;至¶
　　為陳楸枰餅餌坐談向夕從子脩逺更出恵山新泉一罌¶
　　㵸茗共飲因叠前韻¶
卧閣見山椒潜玩雲物吐雲山惬吾志長𨼆久誓墓亝闥僅尋¶
丈芳草不盈歩藥卉蒔已成䕃映匝鄰𣗳為圃&KR0049;東作星鳥次¶
<pb:KR4f0069_SBCK_006-9b>¶
張咮䟽植敢言勤荳花紛可&KR0070;抱甕聞叩門喜與佳友遇就隂¶
理楸枰敲子落松露㝠心勝負間巧拙不相䕶罷弈烹新泉霏¶
霏漱香霧¶
　　春日奉謁歷代先將軍墓有&KR0274;¶
元政既不綱羣雄各虎視將軍翼真龍㧞劍&KR0108;淮泗渡江十二¶
葉勲伐銘帯礪奈何天歩艱遑惜祖功墜國覆族㡬湛云誰卹¶
䘏忠義藤花裊墓門䝔子出荒隧豈無樵採禁本支顧顦顇貧¶
者以貿薪削柹滿筐簣徒存石羊馬漸減梧檟樲&KR0259;涕掃幽阡¶
淒然𤼵深喟¶
　　和潜老十五夜望月作¶
<pb:KR4f0069_SBCK_006-10a>¶
空齋䕃孤篠忽憶幽棲者何人叩柴門此夕共杯斚昔我訪巖¶
扉相與搉風雅清尊静詶唱把燭林樾下夜永芰荷濕墜露時¶
一㵼同逰各今古歸燕散秋社龍湫&KR0070;片石十載臥蘭若髙天¶
寒蒼蒼海濤如白馬三人吟對影誰云和彌寡西風摇髩短&KR0010;¶
月不我假夜氣山河清良月轉梧檟行歌木葉脱落㕍在平野¶
遥望髙人居環除皆山也¶
　　移居溪上和子&KR0002;¶
避世苦不深焉能聚我族移家離城市誅茅以為屋長溪自北¶
来繞我西南隩誰云少樊籬𨼆翳藉林木其陽面塲圃雖冬尚¶
恒燠兵戈滿郊宗謀生計何蹙𦍒兹容𦞃安既畊且復讀頺然¶
<pb:KR4f0069_SBCK_006-10b>¶
土室中四壁止書簏出處吾道存奚假詹尹&KR0114;亦豈樂終窶庶¶
無愧&KR0004;服鄰翁閔我飢時與共饘粥每笑古賢達乞食徒僕僕¶
霜雪薯蕷老沿溪擷野蔌拾薪躬為餉大飽勝廩蓄&KR0104;来日賦¶
詩&KR0300;管筆已秃陟隴望舊京竟日惟一&KR0152;吾生洵有涯此意難¶
自暴紫芝聊可飱斯人在空谷¶
　　首春冒雪入宋浦¶
首春寒未盡雨雪恒相繼舟行入賁湖流澌随枻至萬彚欣懷¶
新庶草尚𠲒悴䇿杖登幽阡凌隂生朔吹&KR0251;火頺垣中枯桑𤼵¶
陽燧伏魚窺霰動玄&KR0425;履冰伺積素成英華皎然集衣&KR0209;亭臯¶
一長望平淪淪水裔豈不惮沍寒松楸百感萃凄其念先烈展¶
<pb:KR4f0069_SBCK_006-11a>¶
仄不能𥧌空慚誓墓文獨隕防崩淚逝將尋巖築長𨼆終先志¶
　　和楚中闕𩀱石宮舍立春觀梅作¶
官閣揺東風簾箔春莫莫一枝㺯清影冷艶謝香澤&KR0004;廻北户¶
暖巳吐南枝白良朋擅髙唱廵檐句相索對此氷雪侣逺念山¶
中客琴樽風雨共素心樂晨夕玉壺酌寒泉&KR0920;塵沁瓊麥離¶
居君不見相憶成疇昔何當恵瑶華拾英紛可藉為乗行春令¶
言訪𨼆淪宅霜髙開未落鄰笛吹暗迫和曲慚郢人折贈傳江¶
驛&KR0077;憐&KR0492;舍冷何似邨籬適&KR0009;聲栽花者肯容野老摘¶
　　獨漉行¶
獨漉獨漉泥深水汩跣行渉江魚嚙我足越鳥南適道逢胡燕¶
<pb:KR4f0069_SBCK_006-11b>¶
相將嶺上飄零誰見晨征北林浮雲以隂薄帷蔽月孰眀我心¶
壮士皓首跛兒踣之閉門泣血不知為誰可憐莫邪持以刈麻¶
革屨嬉逰父&KR1665;奈何狸逰塵中未辨其雄巨澤震盪一蛇一龍¶
　　輓歌¶
　　　貽與吴子仲木異氏同徳齊出偕處而運丁百六年僅¶
　　　四九以毁致疾殉孝歾身悲夫&KR0625;青雲之國器永埋黄¶
　　　壌引素𩦸于廣陌將即玄室匪茹臨境置翣戒嚴雖陪¶
　　　執紼之列未登掩坎之地良用悼焉觀葬旣礼暌吳札¶
　　　題碑又筆恧有道聊騰些以祖輴庶和哀而相輓焉爾¶
首夏繁百卉丘壠自蕭條晨征出南郭素𩦸鳴不驕送我平生¶
<pb:KR4f0069_SBCK_006-12a>¶
友長此別逺郊柳車駕以馳芻靈互消揺哲士為糞壤萬古隔¶
市朝司命胡不仁夷跖一&KR0382;蒿酹子盈樽酒疇昔托乆要羽爵¶
空復陳言笑良已遥汍瀾沾庶草隕霰傷春條¶
　　二¶
念與子為友不異塤與箎在昔共出處亂共𨼆茅茨奈何白楊¶
路掩此青雲姿㓜妻泣道傍啼殺両孤兒要言不復聞良㑹無¶
前期豈不懷令名金石諒莫𧇊戎馬阻近圻素車悵何之黄膓¶
一慿慟祝予非吾私流涕望北邙欝欎以纍纍¶
　集字和桃花源詩十首(集桃花源記并序)¶
　　　陶令生于典午不屈&KR0009;奴𫠦作桃花源記詞托漁父而¶
<pb:KR4f0069_SBCK_006-12b>¶
　　　志絶義熈今時異嬴氏地鮮商雒問津焉可得乎循覧¶
　　　斯文憮然用歎因取其詞錯綜離合得詩十章章凢十¶
　　　句共五百言非云嗣響柴桑終期追駕子𩦸矣昔坡公¶
　　　集歸去来&KR0006;為五言意&KR0009;髙妙然較陶詞割棄七十餘¶
　　　字吾邑秋圃先生盡集其文即用陶體得十二章㫖趣¶
　　　兼該字無罣漏古而可作圃之于坡不啻勝之貽也未¶
　　　能和陶且願學圃陶記三百二十言而字之重見百有¶
　　　八因文恊韻亦遂囊括無遺尚愧宋瑞之次工部庶㡬¶
　　　懐仁之集右軍云爾¶
避世遂一徃行迷欲何之郡邑旣亂後髙陵自為池無復樂田¶
<pb:KR4f0069_SBCK_006-13a>¶
舍終焉絶交知去去捨所親入山従此辭尋溪得異境乃及桃¶
花時¶
　　二¶
家縁具妻子相随業為漁捕鮮作衣食徃徃歎無魚行逢避地¶
者問訊此爲如先時咸秦亂今也元晋餘不復知髙光焉從說¶
黄&KR0004;¶
　　三¶
落日下咸池停舟山之足縁岸百種花夾水&KR0070;間屋髣髴見逺¶
邨繽紛羙桑竹黄口雜子女垂髫路相屬阡陌自交通世道無¶
徃復¶
<pb:KR4f0069_SBCK_006-13b>¶
　　四¶
世路乃極狹窮通異交親元元咸劉盡未&KR0070;晋魏秦扶家詣絶¶
境歎此山中人問答皆世外田漁不復論何為及亂時髙足守¶
要津¶
　五¶
田家時率作日出人並至種桑既及屋𣗳果復随地怡然近太¶
&KR0004;欲言忘所自大水樂窮魚絕足扶病𩦸為語後来者此中異¶
人世¶
　　六¶
土舍儼漁舟其中無不有山妻衣草衣雜作並十口邨犬驚行¶
<pb:KR4f0069_SBCK_006-14a>¶
子林外有人不殺雞還捕魚魚具悉自守相要與之言設食欣¶
羙酒¶
　　七¶
境豁路纔出歩步百草芳溪山自曠朗未見随與光一從来此¶
地歎惋數咸陽亂甚開太平英武屬元良何時徃從之百世終¶
不忘¶
　　八¶
大亂聞未平逺行避何所還山尋若英行盡水窮處林光停落¶
日便入前邨去欲問髙陽人忽見秦時女相逢各自驚相向不¶
得語¶
<pb:KR4f0069_SBCK_006-14b>¶
　　九¶
去日既巳盡来者遂復然今時之陵邑行即為桑田先聞秦所¶
遣男女皆不還窮髮並日出路絕焉得前山林與世隔何知亂¶
相延¶
　　十¶
舟還尋徃路桃源隔漢水縁境訊落英平阡自羙羙所誌今悉¶
迷問津何地是未及延陵髙無為終南子著作尚有人云&KR0025;晋¶
處士¶
　錢叔寳畫入能品弇州亟稱之馬蒲亭檢故篋得素扇則¶
　　叔寳𫠦𦘕也帋半腐重裝潢之神理巳失品格猶辨吳中¶
<pb:KR4f0069_SBCK_006-15a>¶
　　多為叔寳𦘕者不必皆叔寳斯固如見叔寳也¶
叔寳吳地俊流譽翰墨園斯人既巳徃藻繪動璵璠敝篋理素¶
扇清風為飛翻髙韻不可見隤焉丘壑存秋山入髣髴落帋聞¶
清猿歎息懷之子中郎為誰虎賁¶
　　歳暮¶
閉户謝客久不聞剥啄喧愧自多難後&KR0018;此平生言力耕既未¶
能胡為&KR0009;塵樊夙昔念先烈耿耿至朝暾良朋各異轍惟此丘¶
壑存&KR0133;言安&KR0010;晚霜雪卧丘園¶
<pb:KR4f0069_SBCK_006-15b>¶
<pb:KR4f0069_SBCK_006-15b>¶
茗齋七言古詩¶
　　　　　　　　　　　　　　淮南彭孫貽¶
　　章有堂木芍藥盛開羯鼓催花夜飲短歌¶
柴門日日春風来花底送春春不回濃花百本壓姚魏當軒對¶
客參差開春光如此不一醉孤&KR0018;梨花三百盃山堂坎坎夜擊¶
鼓羯鼓催花疾如雨一花一盃盃莫辭客醉未眠余起舞夕陽¶
西頺月亭午白首英雄古無主主人昨收五石&KR0112;且酌金尊酹¶
鸚武滿堂佳客為誰豪意氣相㸔只寳刀悲歌勸爾杯中物風¶
塵壮士無顔色¶
　　贈城南許表¶
<pb:KR4f0069_SBCK_006-16a>¶
城南𨼆者髯公老雪髮參差照晴昊短布單衣不掩脛閉户經¶
年理詩草梨花三月春茫茫榖雨未過杏巳黄君今不醉亦何¶
益胡不花前日舉觴躭詩愛客滿茆舍日晏柴門未得罷詩成¶
不顧麋鬴空句好頗遭俗物罵以兹日作爛熳逰妻嘲僕誚¶
何足詶自古髙人無萬&KR0010;乃知獨醒非良謀東風無日不吹牖¶
昨日紅顔今皓首頭上花枝奈老何&KR0010;&KR0010;相逢且相夀雲公勸¶
汝一盃酒¶
　　未央宫瓦歌¶
　　　曽大父昭毅將軍都䕶秦中于漢宫故址得未央古瓦¶
　　　一頭乃重簷垂霤也蟠花坌起𨽻書鄼侯蕭何造五字¶
<pb:KR4f0069_SBCK_006-16b>¶
　　　于覆筩上陶甓古檏然劉季已怒其侈矣今㫁去覆筩¶
　　　止存圓甓如古鏡背叔大父季親𨼆君每摩挲示客為¶
　　　賦未央宫瓦歌¶
一丸泥開䧏組繫亭長重来遂稱帝未移雞犬築新豊又鑿驪¶
山増壮麗芒碭雲氣如真龍赤龍火燼阿房宫渭川冩圗三百¶
里盡在蕭相經營中斬蛇帝子按劔罵丞相晨朝免冠謝猶聞¶
桂寢惜露臺俄巳栢梁起髙榭洛陽春去咸陽秋銅人辭漢銅¶
駝愁長陵坏土一片月獨照萬古漳河流輕車都尉秦都䕶擁¶
傳曽從漢闗度虎頭&KR0300;筆隴西逰駐馬昔人弔古處沛公陵廟¶
荆榛多野草濃花遺址露㫁甓斜分鴛咮長殘&KR0214;剥壞蟠螭蠧¶
<pb:KR4f0069_SBCK_006-17a>¶
未央遺&KR1159;古𨽻存漢籀分朙篆廽互披榛拾載壓歸裝百年留¶
鎮墨君堂將軍子孫清白吏第五之名亞驃&KR0016;&KR0595;𪔂常圖慱古¶
形碑銘每辯先秦字摩挲瓦上&KR0199;苔文玉瑩方花鷓鴣翠鄼矦¶
名氏泐鏤題當年營製冠京西蜃&KR0069;燒冷秦刼火鳯甃陶盡肴¶
函泥雄圖零落随飛電墜礫縦横古時殿空餘陳蹟感悲歌無¶
復河山對髙燕君不見分香小兒圗漢禪歌舞臺成鄴城見銅¶
雀荒凉亦廢基古瓦幽人磨作研¶
　　&KR0009;如臯冒辟疆¶
河梁與子一携手雲在髙天雁横斗空江日落無素書千里風¶
塵隔杯酒憶昔避兵秦溪傍漁舟八口同倉黄荒山橡栗飢戴¶
<pb:KR4f0069_SBCK_006-17b>¶
釜&KR0075;雨泥塗足褁創我家兄弟半存亡枯魚淚盡天茫茫来病¶
君子&KR0104;髙堂襆&KR0013;翻然歸故郷欲留不留悵吾子欲別不別臨¶
岐語躑躅悲歌惜晤篇六年江海各烽烟漁人桃花隔蠻洞蜀¶
帝炎荒呌杜鵑鍾山伐徧孝陵栢史本竄盡思宗編君卧樸巢¶
長&KR0077;掃搜詩自訂三唐藁義熈處士一陶潜同谷哀歌唯杜老¶
我行度嶺䖍臺去膓㫁先臣盡忠處介推綿上只餘&KR0069;徐孺南¶
州少遺絮天涯踪跡㫁浮萍匿影枯桑息倦翎忽枉故人𩀱鯉¶
訊挑燈字照三秋螢君今四十能髙舉羡爾鴻妻佐舂杵為兄¶
事親之日長有母此身未敢許松喬堂上𩀱扶蘇不受秦官五¶
大夫春風藥欄雪寒牖羡君樂事無不有沉酣千日亂離年花¶
<pb:KR4f0069_SBCK_006-18a>¶
月七言文字友鄙人東海望清光目送南鴻一搔首尺書為我¶
報相思遥折梅花向君夀¶
　　戯用子服弟九月四日韻¶
丈夫二十非少年麻鞋無耳縫絶縁黄花入手秋蒼然布㡌無¶
恙身名全低眉向人詎足憐胡不把酒詶青天清者自聖濁者¶
賢¶
　　長歌詶尺非見贈¶
憶昨秋飢少菰米白石撑膓閉愁胃児啼妻病突不烟空甑縈¶
塵餓蠅沸入春買林歸山郷梨花雪乳流糟　故人何来慰愁¶
寂昔別紅顏今𩯭蒼呼兒縳雞買魚錯請與故人歡此觴樽前¶
<pb:KR4f0069_SBCK_006-18b>¶
話舊生愁思出處湖山見髙致毛人尚自羞秦&KR0229;漢室能無想¶
劉季今君求謂貽不肖七尺判捐虎須料丈夫生死各有懷恥¶
從劔術論竒玅年来尊足閉柴關病骨寒驚朔風峭錢唐故宮¶
逥晚潮一時遺逸散漁樵俠兒㺯椎伺廵輦壮士乞食吹横簫¶
君令何地蔵八口武陵蠻逺仙源遥海上碧桃猶未花春風不¶
到狂夫家無論萬事但沉飲晞髮醉墜烏巾紗送君蕭寺野香¶
馥老梅低枝古虬蹙踈燈落葉寺門幽銅鑰𩀱扉啓魚目病鰥¶
我是在家僧一片蒲團坐枯木棄家期爾名山㳺眀&KR0010;採芝入¶
王屋¶
　　朱大渭津置酒邀尺非招余余以病足不&KR0014;赴以此自嘲¶
<pb:KR4f0069_SBCK_006-19a>¶
七年不見鄔君久相見&KR0971;毛各衰朽可憐病骨掩柴門窮巷人¶
稀吠孱狗挑燈論舊𢡖無&KR0172;物態升沉付盃酒朱生憂客日舉¶
觴㽞賔花下開茅堂飛書招余愁未起惱殺紅梅花滿墻年来¶
萬事成超忽悲歌墮盡荆卿髮窮愁天地振闗心病起河山甘¶
付骨流鶯百囀春行遲東風不放櫻桃枝山翁倒屣擲杖笑尊¶
足者存空爾為一生能着㡬两&KR0282;寸圭莫黒千莖絲以兹閉户¶
自轟飲獨酌床頭金屈巵酒酣起舞僵復&KR0367;抱膝能歌梁父詞¶
何如山中老木客一足&KR3907;踔還吟詩¶
　　同諸弟逰張沈二園荷花萬箇而弟遹種蓮遂無一的把¶
　　酒酹荷葉戯為短歌¶
<pb:KR4f0069_SBCK_006-19b>¶
昔逰北渡射陽湖芙渠百里縈鷖鳬荷華葢頭礙舴艋蓮子¶
作飰同雕胡三十年来繞孤夢金焦水落紅衣枯今年暑暍百¶
不娱赤日歩禱黄埃趨貽携三弟纘遹瑜辟暑野眺城西隅城¶
西沈公張公圃水竹森森滴寒乳山風蕩雨清氣来衣&KR0209;滄凉¶
日卓午慿闌靣靣紅粧出荷葉參差大于席花前思𤼵無一壺¶
涎殺青蓮後身客弟遹招我歸山堂開瓶索酒紅蕖香花香在¶
衣盃在握一飲清寒沁胷腹酒酣月出臨方池&KR0070;點田田不成¶
緑蛙蠙跳踉雨盖低菱角槎枒藕絲蹙我訪濂溪夫子歸汚泥¶
身跡出處違碧筩久踈豪士飲白社欲徃髙賢稀無花有酒堪¶
獨酌但飲杯中無是非浩歌散髮庭𣗳白露華漸溼流螢飛呼¶
<pb:KR4f0069_SBCK_006-20a>¶
童理取池頭葉眀年好製山中衣¶
　　獵師捕得巨獺子服駿孫二弟噉之至飽調以長句¶
曲池旱作龜字坼蛙蠙陸居無瀦宅獵師咋犬躍枯塘捕得秋¶
風祭魚伯野貛失𫝑狐貉愁魴鯉安枕林塘幽玄毫脩尾欝蒼¶
霧雪距銀牙縈鐡鉤一朝墜網困鷙勇鸞刀巳作盤中羞吾家¶
二豪動食指涎滴空鐺滑于水巨臠未爛香已生繞釜週遭千¶
百趾須&KR0119;戎鹽點蜀雪酷裂&KR0877;椒醬醅紫銅盆對嚼風雨鳴葉¶
掃春蚕雪融滓茗齋居士長齋餘夜雨山厨只刈&KR0188;無妻觧點¶
粧額髓有僻躭列陳書魚君家貍奴千片炙何似鴟&KR0245;一尺芋¶
今年射麋定相餉&KR0425;殘不待漁人漁¶
<pb:KR4f0069_SBCK_006-20b>¶
　　南湖七夕¶
凉風蕭條鳴促織鼓翼晨啼錦機側匏瓜渡河未渡河河漢橫¶
天斜復直驚鴉啞啞𣳚遠渚日落湖頭採芳芷羙人不見湖水¶
生惆悵煙波暮林紫夗央湖水憶同逰單棲蕩子早悲秋雙星¶
自照空床夢孤月偏随獨客舟閒牋小句傳離怨挑燈眀㓕殘¶
花展白雁歸遲尺素稀紅衣墜盡羅裳捲眀星莫問夜如何覊¶
人愁思一年過無須三西驚烏鵲便擬扁舟入苧蘿¶
　　秋興篇(木中人蓄蟋蟀范土為盆飲以晨露拾芰芡果蓏/之鮮者而以時飼之其將闘也折竹為城藉以&KR0586;)¶
(毺分曺各出其雄主人品其物色鷙怯之敵也始命闘/焉每一决賭金錢緡帛就質于主人勝者洋洋挟籠携)¶
(緡去榜其局日秋興/偶過其地為紀斯篇)¶
<pb:KR4f0069_SBCK_006-21a>¶
范蠡宅前秋色早夗央湖上秋光老深閨思婦出金籠綺陌王¶
孫&KR0191;幽草主人此日生秋興雕盆手挾尋寒徑拾得黄腰呌絕¶
呼蝟磔𩀱&KR0161;跳氊&KR1674;虓如壮夫奔敵塲裂眦立髮勇莫當&KR0108;如¶
烈士身赴義碎胷䧟腦心不二千金膽&KR0148;决盧梟一戰雌雄分¶
項季我来臨眎神色馳笑憶蓬頭踞地時毀瓦每挑鄰媪罵抛¶
書不悔慈親箠而今老去雄心墜又入蠻童草&KR0393;隊行蔵七月¶
老農詩世事半閑丞相戯浮生蟲臂復何云西南蠻觸日紛紛¶
歸来高臥㸔行螘促織幽窗不可聞¶
　　木蘭花下作¶
君不見辛夷枝上花昨日爛熳今泥沙君不聞鵓鳩枝上語今¶
<pb:KR4f0069_SBCK_006-21b>¶
日春隂眀日雨人生𠋣伏信轉蓬焉得朱顔長鏡中眼前一樽¶
試傾倒身外百&KR0010;誰窮通酌君勸君共君飲&KR0134;君莫放金杯空¶
囊錢已盡不須惜花間無日無春風催花鼓繁聲乍歇何必張¶
燈有眀月清暉萬朶傾玉盤朶朶銀床映華髮古来賢達盡浮¶
雲風塵蠅附何紛紛有花不醉花亦笑提壺啼殺劉伶墳胡纓¶
大馬彼誰子世事齷齪安足云今年未了&KR0920;蘖事来&KR0010;&KR1045;田行¶
自耘¶
　　武塘客有欲㳺秦駐者時遇風雨㓜瑜弟買舟治樽榼身¶
　　髙卧不出而給嚴子萃如及子服弟同之逰僅謁始皇廟¶
　　而還因賦長白嘲之¶
<pb:KR4f0069_SBCK_006-22a>¶
君登秦逕去君謁秦皇還三千童子何處在十二樓閣虚無間¶
曽否逢羡門可有三神山春潮撲靣舞飛絮雨打秦皇鞭石處¶
黿鼍脚底慄馬毛胡不乗鼇從此去山風溼盡白練裙零落滿¶
䄂歸来雲沾衣殘蜃尚五色知君定遇雲中君憶昔望黄盤三¶
十六沙渚屈曲吳胥潮盡頭欲共曹娥隔江語山根萬松𣗳虎¶
魄穴蒼䑕松花漠漠飄髻鬟每見秦時古宫女年来愁坐空¶
亝裏自冩雲山圖帳&KR0083;烟簑掛壁長苔髮蠟屐支楹墜菌耳不¶
須二子誇短笻樓髙正見東南峯隂晴百變在慿檻髣髴山¶
寺闍&KR0058;鐘笑殺衝泥褁糧客何似晴天&KR0016;白龍¶
　　送陳漢飛㳺燕¶
<pb:KR4f0069_SBCK_006-22b>¶
三春雪盡桃花風長安花作年年紅君到長安花正好楊桞絲¶
絲拂煙草我来送君君且停折贈河橋柳色青栁色青青舟不¶
𤼵共㸔鴛央湖上月君去青雲我白雲雲山別後更思君燕京¶
𩀱闕連天起九衢馳道平如砥十一年来&KR0199;國春三千里外馬¶
蹄塵何人作客無離思何處㸔花不憶人別君送君一盃酒酒¶
盃慷慨平生友野夫甘自臥泥塗壮士寜能𨼆林藪㳺子高堂¶
定𠋣閭西風早報&KR0070;行書三秋却寄南飛雁正是吳山桂子時¶
　　長歌行貽朱二子于¶
足下與吾俱四十我長六旬有六日我今衰鬂怯飛蓬君尚朱¶
顔媚烏幘丈夫貧賤詎得憐白頭安能復少年身乗髙庫駕四¶
<pb:KR4f0069_SBCK_006-23a>¶
馬何似城南二頃田風塵&KR1043;洞干戈裏炎方鼓角連天起長安¶
反覆等弈碁清泉白石長如此上書北闕者何人羡君不羡燕¶
山春閉門散髮茂林下㳺魚山鳥来相親宅傍小圃花&KR0070;畆荷¶
葉荷花過人首山樓面水二繞窗宛&KR0002;漁舟繫髙柳海天八月¶
秋潮生&KR0191;歌海上人傾城年年此日為君夀欲㵼銀河入酒槍¶
百杯勸君君未醉酒酣起舞接䍦墜燒丹客至掃山房採藥人¶
閑鋤𨻶地羡君諸子賢且文讀書門外事不聞花前抱孫復㺯¶
筆閑𦘕管葛山頭雲¶
　　南湖別駿孫弟¶
長亭柳盡河梁凍拏艇&KR0251;冰一相送征雁風逥萬里長遥空雪¶
<pb:KR4f0069_SBCK_006-23b>¶
<pb:KR4f0069_SBCK_006-23b>¶
然臍胡兒登漢殿西京宫闕随飛電㡬人弔古入深榛拾得寒¶
&KR1897;出炎甸何来巧匠鐫遺埵深鑿陂陁黒雲墮受瀋疑沾儒溺¶
流陶形尚帯秦坑火當年研寳落江南珍重米家海嶽庵空聞¶
端溪龍尾貴錮取重泉什襲函咸陽巳&KR0069;原廟改此瓦居然閲¶
千載鏗然蒼璧鳴環玦瑩若玄夷吐光彩隴西公子𫠦見遺晴¶
窓潑墨雲與俱沂翁銘之坡老賛一字百縑未足竒小兒家雞¶
慕野䳱𡖉汁瓦棺徒爾為蕭亝䑛筆尋遺製彷彿炎劉存壮麗¶
未泐經營蕭相功已濡黯淡銅人淚興亡千古事難齊何限蒼¶
苔剥&KR0199;題試㸔未央荒址外更無雍畤一丸泥¶
　　聴倩娘歌(同鄭三璧人渭臣駿孫両弟夜飲漢飛咲咲臺/時有陳生擘阮倩娘𠋣曲平頭髙雲軰&KR0093;&KR0079;互)¶
<pb:KR4f0069_SBCK_006-24a>¶
(奏不&KR0116;盡酔/因為短歌)¶
小春寒色濃于酒何處十千沽一斗相將同入羙人家索醉携¶
筝過良友酒酣大阮擘阮咸悲歌慷慨音潺湲壮士摧頺生白¶
髮羙人幽咽低朱顔雲鬟歛翠簫管歇玉容不動清商𤼵㳺&KR0093;¶
宛轉縈落花空澗琤琮溜苔月三更霜重燈燼繁清樽相對静¶
不言道人乆伴梅花睡此夜孤眠有寒意渇病應生買妾愁麯¶
車頓換流涎思座中狂客偏無𨙻背人眼語頻移坐梅妻反羡¶
老夫鰥石醋空驚封八怒後期相約愁奈何歸路但吟山鷓鴣¶
好釀春醪三百斛莫惹閒愁入叵羅¶
　　聴仲二黼弦索酔歌¶
<pb:KR4f0069_SBCK_006-24b>¶
繁弦滿天地祗從指上眀可憐讀曲者低眉蹙頷勞經營清商¶
流水夲無意何勞衆吻徒争鳴逸調非𨵿按指生清歌妙與弦¶
無聲何来可兒得此觧沉吟抱阮難勝情撥捩停音音未發曵¶
&KR0002;㳺&KR0093;引㣲髮冥冥沉水裊爐烟淡淡梨花浸庭月静如羙女¶
正儀容逺山不動朙鏡中不須掩扇瓠犀歛字字勻圓蚌珠軟¶
須㬰琮琤移促柱栁絮東風滚香雨酒狂對此雄心鑠疑在邉¶
霜聞曉角覊人相對成白頭鄰女𠋣闌知淚流曲終絃罷悄不¶
語餘音空際長悠悠蛾眉自昔有人妬陽春莫惜無人和座中¶
誰是老香山一夜新詞巳流播¶
　　従岳𨼆君乞得壺盧十頭賦謝¶
<pb:KR4f0069_SBCK_006-25a>¶
彭郎家貧落魄久壁有空囊室無婦児癡女病不復言割取㫁¶
壺自沽酒𨼆君種瓠鴛渚頭纍纍引蔓同牽牛風棚夜聚絡緯¶
語露咮晨抱螳蜋逰蘀冠佩帯時一出疑是採藥長桑流當時¶
擇婿[沔-丏+丐]上士愧我賃舂翻獨處&KR0632;稽長誚無口匏𨼆語誰知苦¶
葉字&KR0025;公乞得形各殊長者擁腫短侏儒刳為樽勺無不有摩¶
挲自笑狂懽呼巳拚身為五石瓠何望人惠千金壺憶昔鄂君¶
繡&KR0013;俱春流共聴提胡盧而今子影無與娯匏瓜巳繫東籬枯¶
丈人猶愛屋上烏贈我何啻萬木奴若遇陸機更相詢東吳長¶
柄近有無¶
　　戯題楊海石𦘕魚作¶
<pb:KR4f0069_SBCK_006-25b>¶
魚逰深水中無人知其樂君今何處訪波臣似泛寒汀共潺灂¶
風蘋烟藻逐意生沉冥𨼆映各有情𠲒華坐對忘&KR0083;筆潑墨未¶
到皆空眀揚鬐撥刺見閒暇或浮或沉信高下魚鷹窺壁去復¶
来良乆始知真是𦘕前身髣髴逰濠上今日空亝兀相向我非¶
荘惠子非魚安識臨流此清曠楊生躭癖尤癡絶日携茶具常¶
愁渇時人索書&KR0568;不應每遭嗔詈仍怡悅當其得意酒椀傍落¶
筆徃徃如輕狂大魚小魚随腕出嚼茗噴墨流青蒼騰身捲濤¶
跳雷雨風逆鱗甲俱開張細者鰕䱉璅螺蜯無不生動窮毫茫¶
我割剡溪藤二尺圖得三頭魴鯉鯽更須大幅冩龍門把贈&KR0016;¶
鯨釣鰲客¶
<pb:KR4f0069_SBCK_006-26a>¶
　　江窰鞵杯歌(昔鉄崖好以伎鞋行酒雲林多至不堪拂衣/逃去弇州曽為鞵盃詩有&KR0133;君齒頰生蓮&KR0160;)¶
(句座客皆服其俊頋生方明自江州歸以浮梁碧窰鞵/盃見贈戲賦此萹殊愧金荃才思固當為大雅詆呵也)¶
平生𩀱屐千山度錦鞵不作閒情賦巳拚米汁勸同龕無復凌¶
波雕綺句春来劇飲爛如泥舞鬟誰蹋白銅鞮陶匏傾盡鸕鷀¶
杓百觴未酔提壺啼江州歸客携行簏一彎&KR1159;出鈎斜玉碧綦¶
瑩奪龍泉青翠繶稍分鸚武緑狂夫滿座競流涎思握九成帳¶
中足掌擎顫顫杯行遲蒲桃乳動香塵蹙不須録事糺讙譁婪¶
尾春温溼伎鞾獨有老禅心似鉄亦覺舌本生蓮&KR0160;香奩詞伯¶
躭流&KR0698;落紅響屧猶髙燕墮舄湛留一石髠&KR0191;歌何假𩀱行&KR0414;¶
吐茵狼藉鳯絇韉消得陶家荷鍤眠笑然馬嵬坡下襪十千空¶
<pb:KR4f0069_SBCK_006-26b>¶
費杖頭錢¶
　　和潜夫中秋對月有懷知巳之作倒押来韻¶
中庭地白𣗳影倒始知鄰桂和秋老花香不惜夜深留况復宵¶
分月逾好清樽與月両相親相將勸影各沾唇把巵對月無良¶
友爛熳獨醉非天真故人別後離悰恝思君酒盡杯空冽新詩¶
&KR0009;我如見君照人胷臆猶眀月天南望月生逺愁江山萬里一¶
金甌與君同是悠悠者摇落空山空㡬秋銀河海上横秋碧㣲¶
辨三&KR0280;両&KR0280;出遥知此夜月眀中髙枕孤吟破岑寂¶
　　題張逺𦘕扇頭二喬觀書圖¶
赤烏未来白虎噬長沙猘兒渡江至共驚國色随橋公&KR0077;咲髙¶
<pb:KR4f0069_SBCK_006-27a>¶
臺舞歌伎孫&KR0048;周郎俱傑出小者歸瑜大者䇿英雄夫壻娘子¶
軍江東謀士空如雲不須挟䇲嚮帷幄帳頭早巳成三分僧繇¶
玅筆傳人物二喬一顧皆超越指掌曺劉羽扇中動揺懷䄂東¶
風𤼵君不見短下小児徒自雄鷙妹猶事大耳翁乕女焉能配¶
䑕子不如醜婦從伏龍¶
　　潜夫先生讀先太僕圍城手書題以長句感涕之餘依韻¶
　　次答¶
江鯉寄書還剖得先臣字可憐一寸丹冩盡平生事孝陵王氣¶
今有無戎馬驕嘶躪舊都康&KR0048;功臣遺廟在當年帝業開鄱湖¶
西江多古多竒節練黄族後忠貞絕豫章名士半降旗湖西使¶
<pb:KR4f0069_SBCK_006-27b>¶
者徒激烈&KR0625;孤臺挿江流中登陴百𢧐身當衝圍城射書附歸¶
㕍矢死相&KR0025;文信公城亡與亡死何怍𫠦恨天心右沙漠李陵¶
衛律彼何人厲&KR0017;雎陽儼猶活丈夫殉大義生死安足論招䰟¶
䰟不歸過嶺每聲吞跣行&KR0018;骨殯五父荒艸阡阡復誰顧㢘貞¶
水抱南郭清題碑有道未分眀龍湫𨼆士惜遺蹟轉見千秋萬¶
古情呼兒鈔去蝇頭冩展誦空山時一把祭忠文就更題詩老¶
淚西風向南洒痴兒徒觧讀父書父&KR1665;不報空踟蹰讀君長歌¶
向天哭山禽啁唽猿累&KR1187;君不見懦夫多自論眀哲干將肯釁¶
吳鴻血平原書法爪透拳帋背墨光長不㓕¶
<pb:KR4f0069_SBCK_006-28a>¶
茗齋五言律¶
　　　　　　　　　　　　　　　淮南彭孫貽¶
　　八月十五夜雨¶
風露浩然白滿庭秋&KR0148;中雲歸收宿雨月出𨼆踈桐河漢一時¶
𣳚闗山此夜同覊人心厯厯深坐數征鴻¶
　　秋海棠¶
幽花何嫵媚傍砌故𠲒情多露愁相𠋣朱顔𦘕不成能添思婦¶
苦獨對小窗眀山客秋懷冷空勞繞恨生¶
　　聞雁¶
獨客髙齋夜孤鴻鳴向晨闗山愁北望砧杵報西鄰露咽秋將¶
<pb:KR4f0069_SBCK_006-28b>¶
㫁天低月易親江湖嗟&KR0010;晚况復未歸人¶
　　病起二首¶
卧榻延踈牖髙樓𠋣夕陽窮居安世亂病起惜秋光露&KR0843;哀蛩¶
緩雲横去雁長飄蓬𩀱髩短籬菊未禁霜¶
　　二¶
藥褁闗心事柴門見物情故交&KR0300;字少多難著書成白杜身將¶
𨼆青山眼獨眀床頭孤劍在未忍&KR0018;平生¶
　　禾水旅懷用七弟正仲韻¶
旅食山厨减羈懷物&KR0049;牽秋隂黄雀雨暝色白蘋烟菊短霜初¶
下宵長漏不傳天涯有兄弟歸夣隔啼鵑¶
<pb:KR4f0069_SBCK_006-29a>¶
　　朱買臣墓¶
白髮㑹稽守行歌老&KR0018;薪雨禽鳩逐婦水驛鷺窺人僧導㸔遺¶
碣樵歸&KR0191;古榛當年驅駟馬意氣激長貧¶
　　不𥧌¶
不𥧌曙光發荒雞破寂寥懐中名刺滅鏡裏客顔消夜雨由拳¶
𣗳晨霜陸䞇橋連床頼諸弟共&KR0013;話寒宵¶
　　送僧海月庵¶
高人萬古宅一片月長新雲水此中住煙波為四鄰白鷗遲客¶
静紅秫飰僧貧近得無生侣知余&KR0180;是真¶
　　同二立行園¶
<pb:KR4f0069_SBCK_006-29b>¶
虛堂秋色裏人外故&KR0705;&KR0705;水竹行相引雲林雅見招庭隂梧子¶
落荷榭粉紅消余意自兹逺還山路未遥¶
　　二¶
山樓上清曠一徃出炎氛掃徑有紅葉開闗多白雲草香靈藥¶
𨼆魚動亂荷分日暮孤吟返秋聲不可聞¶
　　九日¶
經年成閉户&KR0180;漫罷登髙病足常妨屐愁眠只聴潮惜花衰髩¶
&KR0333;採藥壮懷消萬事空搔首西風葉自飄¶
　　秋夜聴雨¶
永夜空堦下蕭蕭百感生風烟暗閩越秋思入幽并暗卉潜應¶
<pb:KR4f0069_SBCK_006-30a>¶
長山畬漸可耕眀年須買墅釀酒𦗟倉庚¶
　　二¶
高齋淹暮色殘雨報新涼砧響鍾&KR0004;定城空漏更長移鐙驚蜥¶
蝪棲桁溼螳螂莫恨秋聲减甘蕉正滿墻¶
　　雨懷¶
孤館聴秋雨愁人枕自支誰憐獨不見屢問夜何其老去悲眀¶
鏡&KR0104;来藉屈巵耘鋤安計拙吾道合棲遲¶
　　二¶
物態幽居異西風自薜蘿故人天上少秋草雨中多月晦兼螢¶
𣳚雲繁𨼆電過罻羅空見擬寥濶傲鴐鵝¶
<pb:KR4f0069_SBCK_006-30b>¶
　　羣鷺¶
宿鷺滄洲上羣飛傍野亭立波眀素影照雨惜秋翎蓮渚魚争¶
躍横塘草正青幽人將放艇坐對釣&KR0093;停¶
　　南湖夜雨¶
南湖秋一片孤客正&KR0877;情殘暑空堂歇清砧夕響生烏啼買臣¶
墓草白伍貟城揺落已如此愁眠况雨聲¶
　　八月十八日雨後觀潮¶
高城延晚色野眺俯林坰孤月随潮上遥山隔海青秋聲揺萬¶
物積&KR0148;掩空冥為問觀濤者何人賦北溟¶
　　海上晚眺¶
<pb:KR4f0069_SBCK_006-31a>¶
白露催寒杵青天𠋣晚晴十年憂丗亂五畆喜秋成沙草閒依¶
渚江潮暗入城干戈愁望㫁終日暮山横¶
　　二¶
小市連魚歩孤城傍水開海天横白鳥秋色滿荒臺秦楚烽烟¶
合江山日月廻誰知念揺落不為菊花來¶
　　晨逰東㙮寺遂登朱會稽墓¶
滄海歸舟客行吟落木詩晨鐘来古寺幽蘚讀殘碑栁岸秋蓉¶
冷寒塘曉露滋回㸔買臣墓荒艸總離離¶
　　寒夜集字¶
&KR0172;酌盡殘夜鐘聲到曉聞稀音孤白雪&KR0199;友隔青雲老去虚龍¶
<pb:KR4f0069_SBCK_006-31b>¶
劔憂来送㕍羣松門應自掩簷雨正紛紛¶
(時孝章及弟駿孫同賦/孝章詩/掩户生愁思眀燈動晚/吟踈篁覆簾影獨鶴伴琴心狂飲消寒夕幽懷聴野砧層城)¶
(更漏急清夢雨餘深/駿孫詩/長𨼆東山日開樽北海時/無人堪共醉有客坐敲棊地逈江流㫁天高月落遲空林霜)¶
(露下烏鵲在南枝)¶
　　晚泊吳江三首¶
水國蒹葭裏煙波似𦘕圖空城叢菊少寒𣗳夕陽多逺戍縈平¶
望秋光冷太湖雲㠶共沙鳥来徃滿平蕪¶
　　二¶
薄暮垂虹上青山歩屧前洞庭寒白日笠澤覆髙天戰壘棲閑¶
鷺菱歌媚逺川誰憐吳地客空泛五湖船¶
<pb:KR4f0069_SBCK_006-32a>¶
　　三¶
吳江楓未落已見旅愁新秋隴翻黄雀滄波起白蘋葑田菰米¶
熟漁稅澱湖貧戎馬經過地孤舟月趂人¶
　　王江涇夜眺¶
戍火侵漁岸沙鳬狎小舟昔年經戰地殘月照寒流天濶人烟¶
冷秋深水氣收危橋時極目獨夜更&KR0877;愁¶
　　包墳探梅¶
包墳三百𣗳𣗳𣗳是梅花携杖乗春日提壺坐淺沙香流溪脉¶
亂寒照帽簷斜遥問青帘下邨醪可更賖¶
　　吳巨手卐齋¶
<pb:KR4f0069_SBCK_006-32b>¶
小築秋涇上幽人喜地偏迴文㸔婦織心印有燈傳闌曲花深¶
處牕朙月到先維摩共天女丈室共安禪¶
　　春分社日雷雨¶
卧病春將半空齋午未開杏花淹宿雨笋籜迸輕雷&KR0199;社無人¶
問幽棲只燕来吾生謝行藥且復付&KR0742;盃¶
　　病起遣懷十二首¶
伏枕驚春老開門&KR0116;草深避人踈&KR0199;友多病怯長吟雨積花期¶
緩樓髙海氣沉獨將&KR0705;濶意天際&KR0070;飛禽¶
　　二¶
緑𣗳髙城上青山臥闥前十年離亂後三月艶陽天花影移枰¶
<pb:KR4f0069_SBCK_006-33a>¶
馬風絲颺&KR0083;鳶幽棲應自惬愁絶尚烽烟¶
　　三¶
一臥掩髙閣無人掃徑苔書床山雀下藥砌海棠開皂帽低闤¶
闠朱顔藉酒盃不堪容鬂在花鳥日相催¶
　　四¶
不到東臯久知應新漲生潮迴慱陸廟雲掩越王城寒食山茶¶
落春隂海市成平沙官柳直羡殺馬蹄輕¶
　　五¶
水竹閒居勝鶯花節&KR0049;偏著書蔵直筆縦酒狎時賢榆火春燒¶
藥松窻夜膩箋題詩寄苕霅將泛採茶船¶
<pb:KR4f0069_SBCK_006-33b>¶
　　六¶
家貧安久亂母老愧躬耕閉户成真𨼆㸔山不世情罏香開帙¶
&KR0262;花氣捲簾生物&KR0229;都無累悠悠身外名¶
　　七¶
中年諸累盡小𨼆一身孤遣女惟留犬無妻可辟纑尊生焦贑¶
易嫚世長卿壚漸覺浮名逺時時混酒徒¶
　　八¶
交逰今日見斯道昔人難鉤黨名争重清流社巳殘蒼蝇窺研¶
坐黄鳥𠋣檐㸔待種千竿竹春来學製冠¶
　　九¶
<pb:KR4f0069_SBCK_006-34a>¶
服&KR0262;常抛卷齋厨乆飯&KR0188;偶尋髙士傳慵讀&KR0394;王書曝砌龜飜¶
甓窺罌雀伺魚無人共幽事洗筆潤方諸¶
　　十¶
南陲聞轉戰嶺上昔經過蓽路連熊繹桄榔𨼆尉佗春歸巴鳥¶
怨雪盡越𧖟多何日還&KR0004;服雲山臥薜蘿¶
　　十一¶
&KR0180;慢嵇中&KR0262;非闗傲絶交呼童將履織向客借書鈔山色供髙¶
枕鶯啼徧近郊春風蘇病骨紅日卧花梢¶
　　十二¶
朋&KR0199;嗟零落庭花慰長成春風征戰苦眀月古今情海雨肥黄¶
<pb:KR4f0069_SBCK_006-34b>¶
蛤山扉出紫荆坐簷時岸幘終日少逢迎¶
　　嘯閣春望¶
髙閣窮春望韶華俯檻前草香𧖟月雨風軟杏花天野色圍邨¶
塢流光媚禁𤎆緑楊踈𣗳下何處出鞦韆¶
　　雨¶
細雨乗春&KR0049;微暄&KR0262;晚墀融泥低燕子添潤上花枝秀入江山¶
麗恩沾草木私野夫歡繞户&KR0077;喜灌園遲¶
　　雷¶
疾雷檐雨過飜&KR0083;濕楸枰空宇沉冥動川原戰闘生伏虺翻暗¶
壁殘蜃歛春城昨種南墻竹龍孫定巳成¶
<pb:KR4f0069_SBCK_006-35a>¶
　　惠力寺晚眺¶
携&KR0282;来山寺行歌及晚鐘客衣朱槿墜僧舍白雲封殿冷巢栖¶
鴿門紆礙古松慿軒少詶對檻外有𩀱峰¶
　　妙智寺在東山下𩀱橋跨澗月色溪光亦山中一佳境也¶
　　院中古𣗳雷火燒其一枝而清隂仍䕃&KR0070;畆僧人不知佛¶
　　法山野可喜爲徘徊久之¶
別院東山下䨇槗一鏡中竹風交萬&KR0284;水月在禪宫雷出枯槎¶
緑鶯殘墜果紅坐来塵慮盡何必更談空¶
　　自南山道院後登東山巔¶
琳宫依磴轉幽薜俯層隂雨過分泉&KR0899;山空異鳥音秦溪橫海¶
<pb:KR4f0069_SBCK_006-35b>¶
㫁天目入𤎆深君到雲林下應知𨼆者心¶
　　智寶㙮院在東山巔俯視西山&KR0002;螘垤¶
㙮院慿髙坐𤎆鍾出磵孤山行穿&KR0444;窱暝色合浮圖恠石眠幽¶
犬歸㠶𣳚逺鳬誰知遺世士人外獨踟蹰¶
　　顧逋翁讀書臺¶
荒山惟鳥跡何處讀書臺聞道𩀱峰近當年故宅開雜花叢磵¶
户古甓有蒼苔惆悵斯人徃閒雲自去来¶
　　冷仙半畆泉¶
冷仙不可見半畆日潺湲寒藻知魚樂虚亭對客閒紅塵飛海¶
上白髮滿人間何地尋真𨼆名山採藥還¶
<pb:KR4f0069_SBCK_006-36a>¶
　　登由拳城望南湖¶
南湖朙滅裏千片水雲多薄暮平蕪上遥天一鳥過人𤎆含宿¶
雨栁色帯滄波欲採芙容去西風奈晚何¶
　　夜雪¶
高樓千里雪無處不知寒大漠窮隂合胡天朔吹乾更稀沉夜¶
漏瓶凍怯晨餐獨擁殘燈坐蕭條戴鶡冠¶
　　晝雪¶
昨夜南窓雪門前㡬尺深不知招𨼆客何處得相尋萬𣗳梅争¶
發髙齋客自吟山中連&KR0010;約孤負故人心¶
　　積雪¶
<pb:KR4f0069_SBCK_006-36b>¶
朔雲吹不巳更作滿城寒河畔氷&KR0004;合林端雪未乾掃籬開客¶
徑乞火㫁鄰飱相對添華𩬊朙年製籜冠¶
　　晴雪¶
青天流霰下頓覺峭寒深忽憶空山友相携出郭尋柴門黄犬¶
吠粉竹白龍吟莫歎朱絃老徒傷郢客心¶
　　海上¶
藉草東臯去行吟海上㸔春隂連蜃合山雨帯潮寒野戍孤城¶
㫁光風百卉繁&KR0463;𤎆無限意愁望水雲端¶
　　真如禪院爲唐相裴休捨宅¶
爲訪裴公宅當年不離禪松風生㙮院湖日媚林烟雨歇酴醿¶
<pb:KR4f0069_SBCK_006-37a>¶
後春歸杜宇前招提堪信宿殊愧飰僧錢¶
　　舟行甪里¶
賀家橋畔路千𣗳&KR0482;藤花流水深蔵屋垂楊淺映沙舟移驚睡¶
鴨客至報啼鴉&KR0077;喜新炊熟桑隂正未斜¶
　　宿賁湖¶
一宿賁湖上秋懐𥧌未成露寒翁仲臥月落&KR0017;車鳴臥榻花當¶
夕荒邨鳥報更自慚空誓墓物&KR0229;老塵纓¶
　　樓雪¶
髙閣一長望皓然千里平遥空諸鳥絶積素萬山眀朔氣凝窮¶
髮寒光逼太清𠋣欄㸔墜絮飄洒滿簾楹¶
<pb:KR4f0069_SBCK_006-37b>¶
　　舟雪¶
聞道溪頭雪曾&KR2163;近𣳚磯試尋青舫出一釣白魚肥寒夢同鷗¶
鷺春山待蕨&KR0340;羊裘任髙𨼆物色故人稀¶
　　羣山霽雪¶
羣峰横霽色照水玉鱗鱗華髮未成𨼆青山依&KR0199;春歛雲崖乳¶
潤融澗藥苗新㑹待溪㾗長烟蓑一問津¶
　　㫁橋殘雪¶
春至雪消遲湖光霽後竒雲分両高色寒立萬松枝坐石僧同¶
冷尋梅屐屢欹清逰殊未已吟徧白公堤¶
　　龍友以詩帙見&KR0300;賦贈¶
<pb:KR4f0069_SBCK_006-38a>¶
龍友真吾友高踪衆豈知逃名長賣藥孤憤見論詩愁奪脩髥¶
老心營彩筆私行蔵今可卜天地正堪疑¶
　　聞仲木病瘧東訊¶
来病嗟君子支床恐未勝君親𩀱淚盡寒暑九愁增行藥抛書¶
卷端居念友朋因風寄相憶踈雨&KR0262;炎蒸¶
　　𠕅占前句問仲木病¶
来病嗟君子相如豈倦逰小樓殘暑盡髙柳夕陽收病裏身名¶
淡閒中卉物幽君㸔城市客車馬日悠悠¶
　　𠕅訊仲木病¶
病卧憐同調西風&KR0262;欝陶贈言皆藥石掩户各蓬蒿白首身將¶
<pb:KR4f0069_SBCK_006-38b>¶
𨼆青山枕並高何人堪七發起色共觀濤¶
　　江干(以下四首和子服)¶
十年泉壑夢此曰羡君行譚虎心猶怯㸔山眼暫明霜髙羣木¶
脱月滿大潮平漸近梵邨路江聲空外生¶
　　洗心亭¶
五雲山外路不㫁是泉聲水静逰魚樂天髙去鳥横虚亭一以¶
眺空&KR0284;自然生萬慮此中盡澄潭白日明¶
　　雲栖寺¶
夙昔懷真境今来意不迷安禅羣乕衛施食衆禽栖灌木人踪¶
冷蒼苔草色齊寒山多妙句埽壁和新題¶
<pb:KR4f0069_SBCK_006-39a>¶
　　礼蓮池大師㙮¶
宏公留蛻在浩刼自長新梵&KR0224;羣皈命遺燈一照人浮雲空相¶
盡枯木幻容真㸔取孤峯色應知不住身¶
　　江干(以下四首和駿孫)¶
錢唐千仭雪日夜盪金堤雲&KR0148;昏天目江聲撼㑹稽鳥飛籃轝¶
疾蘿掛葛巾低記取沿溪𣗳廽峯路向西¶
　　洗心亭¶
小憩危亭上夕陽山徑㣲烟巒隔人境水木湛清暉物&KR0229;空相¶
感浮生頓&KR0116;非忘機狎鷗鳥沙渚故依依¶
　　雲栖寺¶
<pb:KR4f0069_SBCK_006-39b>¶
一入雲栖徑雲深更㡬重到来無俗客相與滌塵容礼戒寒&KR0069;¶
雪&KR0257;禪半嶺松澄懷聴哀梵朝夕散千峯¶
　　蓮池㙮¶
導師遺密記齋磬粥魚知水族通經偈漁人㫁綱&KR0093;花開心印¶
在雲㓕度生遲㙮院松風裏山猿禮六時¶
　　乙未除夕有以守&KR0010;燭相餉戯占¶
綘蠟携相贈空亝暝色&KR0271;不知殘臘盡止覺寸心&KR0069;刻句吟難¶
就追逰興未廽燈花&KR0063;觧笑此夕鬂&KR0093;催¶
　　除夕渭臣以恵泉相餉夜分煑茗獨酌偶成¶
除夕髙亝夜罏香獨自㸔幽情松澗雪詩思玉壺寒韻事無人¶
<pb:KR4f0069_SBCK_006-40a>¶
共清宵欲卧難㡬家燈火閙猶競五辛盤¶
　　二¶
六&KR0048;豪飲士㡬石了殘年為念長亝客遥分第二泉壮心消茗¶
𢧐清思入春眠坐待晨鍾發䋲床一夜禪¶
　　花朝雨中集字¶
花朝盃在手聫句競勞思詠物懷今古幽栖惬&KR0010;時鄰雞宵燭¶
盡深薜草堂垂且抱踈絃卧知音欲問誰¶
　　出南郭尋梅遇雨遂返¶
南郭尋芳出還過苐㡬橋野梅臨水店苦竹掩僧寮落日先歸¶
鳥春流逆晚潮明朝定風雨莫&KR0018;此良宵¶
<pb:KR4f0069_SBCK_006-40b>¶
　　飲雪舟觀梅¶
尋春春不遇日暮惜空還喜共故人酌况逢良夜閒瑤華凝曲¶
室風雪滿鄰山莫畏金吾禁鴉啼待啟闗¶
　　水仙花¶
寂寂輕寒早氷壺夣㡬回獨憐山客館&KR0077;對水仙開照影凌波¶
去尋春觧珮来馮夷應自賞莫遣㺯珠廻¶
　　和衲山上人九月晦日登雲岫庵觀日月合朔¶
夜色冥濛裏還登最上峯𩀱丸交晦朔一&KR0148;改秋冬天地規相¶
合雲濤浴㡬重遥知城郭外尚未及晨鍾¶
　　子服㓜瑜讀書南郭草堂駿孫携酌漢飛&KR0829;同子玉渭臣¶
<pb:KR4f0069_SBCK_006-41a>¶
　　序皇即席二首¶
草堂南郭外髙柳𨼆柴扉薄暮山容霽經春卉物肥人聲清磬¶
寂書卷落花飛不少携罇興傾壺坐翠㣲¶
　　二¶
殘雨踈梅下開軒亂白雲鶯花濃對酒天地静論文春日臨奎¶
正吳潮過浙分陳遵莫驚坐懸榻重思君¶
<pb:KR4f0069_SBCK_006-41b>¶
<pb:KR4f0069_SBCK_006-41b>¶
茗齋五言排律¶
　　　　　　　　　　　　　　　淮南彭孫貽¶
　　過梵勝庵聴山僧演法華¶
野服乗春出精廬傍水開曰髙僧出定霞外客重来施菓分殘¶
芋談經就古梅山圍開士錫海湧渡師杯哀梵淒林&KR0017;空池湛¶
刼&KR0069;題詩閬仙去禁酒逺公廽歸路穿紅杏㳺人惜録苔踈鍾¶
𨼆城郭留景更徘徊¶
　　夏日舟經臨平¶
古市臨津集嚴闗列險同地形&KR0109;越絶人物帯吳風石鏡光偏¶
朗錢鏐宅尚雄河流堤𣗳外漁歩藕花中問俗嗟非舊行舟逺¶
<pb:KR4f0069_SBCK_006-42a>¶
若空頻年無樂土𫠦至尚鳴弓虎嘯蒼山北江潮大鹵東客愁¶
摧暮雨一沽旅顔紅¶
　　&KR0009;題冒辟疆樸巢二十韻¶
　　　別辟疆六年矣曩辟疆避亂客海上以樸巢詩見示流¶
　　　離之餘未暇属和今年秋辟疆千里飛書新篇却&KR0009;開¶
　　　函剖鯉則樸巢詩和者成帙矣自海至淮不十舍耳不¶
　　　能刺船雉臯攀躋樸巢巔酌酒臨流與魚鳥狎然讀諸¶
　　　公詩固不啻臥逰也囙賦一篇以&KR0009;辟疆¶
爰有巢居子覊棲枕緑碕未須樓百尺堪傲櫟千圍猿坐行相¶
掛龍身&KR0367;更頎根扶蒼耳滑藤綴雜花緋量笏雲留桷䟽楹葉¶
<pb:KR4f0069_SBCK_006-42b>¶
靣幃癭頭開甕牗槎腹出柴扉折齒愁施屐捫梯怯振衣喜宜¶
從燕賀拙名笑鳩非檻月刳檐𨻶松楞斵翠㣲續騷搴木末收¶
㸑操眀妃枯𣗳慿誰賦如椽試一揮　分鳥窠去夢窹郡槐歸¶
板屋遥相憶柯亭詎易㡬不材辭匠石攸芋羡飛翬近露晨晞¶
髮横竿晚礙磯喬枝&KR0196;裊裊倒景日暉暉倦息烏三匝懷人栁¶
𠕅依吟邉憐島瘦瓢外飲牛肥蠻民方争觸商賢詎少薇編茆¶
從爾𨼆抱樸貴知希¶
　　髙閣桂華盛開先侍御手植以来歷&KR0010;彌茂同諸弟携枰¶
　　啜茗欣賞竟夕成十四韻¶
湛露漙䟽閣幽軒俯石林誰依蟾窟暖一臥草堂深華月寒生¶
<pb:KR4f0069_SBCK_006-43a>¶
掌神飈逺拂砧白雲飄不墜黄雪舞難尋點研紛銅雀當罏失¶
水沉天逥金氣爽亭午玉樓隂柱史留培植髙齋自古今繡衣¶
仙斧在詩卷小山臨霄路攀何處秋懐苦獨吟老知存桂性粟¶
之冷禅心拾子紛如雨眀河漸轉參姮娥嗟莫近伯仲雅空斟¶
闘茗連枰𢧐争花壓帽簮共占靈𨼆句窗下㺯清音¶
　　潮日海上遲月¶
滄波涵灝氣内壌闕神州仙月随梧閏靈潮應朔流規圜窮髮¶
合景抱太清逰隄𫝑飜橋鵲珠胎逼斗牛夜光犀外起隂火蜯¶
中收風露凄然冷山河一以秋觀濤吹客思&KR0077;扇掩宫愁分野¶
交鶉首眀河笑白頭浮查如可問擲取舊羊裘¶
<pb:KR4f0069_SBCK_006-43b>¶
　　尋菊¶
南郭秋容滿西風朔雁&KR0004;相將携蠟屐一為訪邨墟叢菊開應¶
徧寒花晚漸踈叩門尋野老入徑亦吾廬竹石皆成趣兒童觧¶
誦書白衣穿&KR0772;窱黄蝶舞堦除霜降㸔收秫潮喧𦗟捕魚此中¶
宜𨼆者乗興且歸歟漚鷺平沙外牛羊返照餘落英如可採試¶
問楚三閭¶
　　月夜聞弦管十韻(杪秋尋菊小飲南郭酒肆中&KR0026;宫戯者/作數弄不覺及暝餘酣未已命小/携)¶
(茗椀酒榼至福業禪院石橋上林水𨼆映明月在地呼/尊藉草客有擘阮者更吹洞簫以和之&KR0093;竹互引與林)¶
(響相和答夜分霜露/霑衣始各罷去)¶
玉宇凝寒節金颷送晚秋共尋黄菊去聊與白衣逰顧曲停歌¶
<pb:KR4f0069_SBCK_006-44a>¶
館提壺就酒樓&KR0367;師呈妙技善夲𠋣輕謳花暝城&KR0004;闔風廻舞¶
未收坐携髙興徃復為習池留擘阮清商引吹簫素月流忽驚¶
天&KR0284;𤼵疑帯石泉幽水木澄相應闗山逈自愁露華眀夜鵲河¶
漢轉牽牛良㑹行當惜知音豈易酬餘聲在林樾空境日悠悠¶
　　大雪獨逰海上¶
東風千里雪何處不紛紛幽事空相賞清寒獨為君荒城連戌¶
𣳚平楚過橋分大鹵無青艸諸山盡白雲丘陵徒自出鳬鷺各¶
知羣塩火陰潜𤼵江潮晚漸聞履冰鳴屐齒縈絮集衣紋&KR0077;笑¶
愁添髩虚令酒䇿勲吟　背冷煖藉鴨罏熏歸寫時晴帖籠¶
鵞訪右軍¶
<pb:KR4f0069_SBCK_006-44b>¶
　　冷仙亭晚眺¶
冷謙湖海士㳺戯狎真皇跌宕公卿側棲遲日月傍無人知道¶
術妙觧&KR0009;宫商元放形潜𨼆壺公迹善蔵昔時遺躅在古廟草¶
㾗長水閣𠲒飛動𤎆雲藹欝蒼魚沉驚野客鳥下集虚堂物外¶
尋仙侣空傳有禁方丹砂滋卉藥烟雨媚鴛央白髮愁難掃黄¶
冠老自傷泥塗淹&KR0010;晚霄漢欲飛翔㑹訪安期去滄溟吾故郷¶
　　雪霽郊行(積雪經旬稍霽同漸磐叔渭臣弟過水月禅院/城雪池氷屏圍規合飛橋跨水上如玉虹飲澗)¶
(人行澗中寒瑩毛髪因出南郭訪賣花師凍梅俱𠲒蕚/未𤼵循城而東漁舟俱&KR0018;凍龜坼中寒鳬宿鷺印趾冰)¶
(上㸃點可數歸途眀月在天漁舟燈/已映郭矣沽酒獨酌遂成八韻)¶
霽色層城白西風萬木斜衝寒携蠟&KR0282;出郭問梅花古寺如山¶
<pb:KR4f0069_SBCK_006-45a>¶
徑行吟到水涯池光揺粉堞朔氣逼胡笳氷合魚窺&KR0224;天低雁¶
聚沙積隂凝廣斥野火𤼵枯槎興盡歸途月棲遲薄暮鴉不知¶
𤎆市暝重訪賣漿家¶
　　人日掩闗用潜老蜃園除夕韻¶
病起東風後愁時自掩門𫠦懷人不見孤負酒盈罇避丗從漁¶
父豊年祝稻孫茶烟吹竈濕花影盪簾昏中&KR0262;常多虱商丘且¶
牧豚窮居勞復問古道更誰敦有劍空成缺無環可報恩蓬蒿¶
棲一室池草夢諸昆容髩烽塵改滄波日夜奔龍山今夕雨應¶
長過溪㾗¶
　　奉懷潜夫先生用前韻¶
<pb:KR4f0069_SBCK_006-45b>¶
十年滄海上遁跡傍衡門老去愁眀鏡&KR0104;来藉酒罇何當招𨼆¶
士誰更飯王孫絕塞烟花滿驚沙日月昏遺民悲燕雀𫠦至賦¶
雞豚雨雪新交少詩書宿好敦羞為孟嘗客不受信陵恩庶草¶
迎青帝孤梅傲粉昆㡬時逥北極行在訪南奔莫復慿髙望東¶
風積淚㾗¶
　　元夕觀徐氏小鬟試舞呈徐江夏¶
良夜淹銀燭清歌𤼵綺叢早鶯嬌自囀乳燕語逾工試舞&KR0004;移¶
席驚塵不受風燈前翻䄂影簾外印苔踪歛態㸔條脫低鬟䕶¶
守宫十千桑落後三五月眀中曲盡花俱𤼵春逥雪正融還應¶
輸彼羙城北有徐公¶
<pb:KR4f0069_SBCK_006-46a>¶
　　兒童編竹為龍中蔵列炬戲占十一韻¶
星橋晴起蟄蒼宿夜司辰似探驪龍室真逰角木津綵雲虹外¶
捲朱鬛雨中新&KR0742;燭光偏照編茅馭有神鼇峰堪並駕蜃市不¶
揚塵坐抉青虬去驚流大火頻才郎羡燒尾壮士喜攀鱗元禮¶
門空峻僧繇壁已貧相逢弄珠女不見射鮫人蠖伏闗飛動泥¶
蟠耀𨼆淪巴蛇今欲㫁赤帝入咸秦¶
　　江上¶
江上旌旂滿金焦正鼓鼙天涯風送雁&KR0010;盡雪沾泥𠋣杖㸔烽¶
火尋山&KR0114;故溪閩雲春欲㫁越鳥夜難栖義士尊銅馬波臣按¶
水犀羽書三豕外行殿五羊西蠻徼猶知漢田横豈下齊樓船¶
<pb:KR4f0069_SBCK_006-46b>¶
滄海客詩句妙高題沉鎻寒蕪積吹笳木葉低孤城㡬愁絶烟¶
草碧萋萋¶
　　丙申除夕有感¶
&KR0010;晚柴門冷江城物&KR0049;遲餘寒廻北陸早蕚上南枝融雪蒼山¶
潤嚴更成角悲交逰騖漸改失路更安之海闊星分野天髙島¶
四垂魚龍箕子國燕雀伍員祠身世慿樓逈乾坤把劔疑此生¶
甘橡栗何日&KR0367;旌旗藥裹封&KR0063;徧蹲鴟種頗宜人多棄雞助児¶
縂讓牛醫米價時賢問薪芻小吏欺浮名勞彼婦痛飲得吾師¶
不𥧌爐&KR0004;燼流年夜巳移清霜𩀱髩動紅燭寸心知殘史留三¶
箧孤懷見五噫挑燈重起坐閒和舊題詩¶
<pb:KR4f0069_SBCK_006-47a>¶
　　人日夜雪用韻¶
春隂巳連夕㡬度問梅花幽賞逢人日流離念永嘉桃符栽舊¶
勝田火𤼵新畬疲邑驚征繕恒星騐&KR0010;差烽烟懐樂土天地入¶
悲笳一卧貧兼病瀕年髩已華交亡吴季札俠謝魯朱家逝欲¶
携羣從相將㺯九霞塵樊時獨徃清興復誰誇棐几清于滌蕭¶
齋静不譁鄰児劉毅博社鼓正平撾掩户諳岑寂㣲吟&KR0009;歎嗟¶
筦弦三市沸京洛五侯奢此後經多難吾生洵有涯分泉移竹¶
筧斸藥附樵車牧犢行堪逐邨沽渇漫賖沉冥祛物&KR0229;索處憶¶
人遐𠋣閣簾髙下㸔松影攫拏吾衰頭自責如蠆幘難加洴澼¶
愁龜手吹&KR0069;喜動葭寰中混戎馬方外礼袈裟素疊巾時着烏¶
<pb:KR4f0069_SBCK_006-47b>¶
藤杖欲斜海紅方破蕚山杏及&KR0877;葩糞地將分菊尋僧約採茶¶
名山丹室啓海市白雲遮芒屩牧㳺笈漁竿且釣槎渉江問騷¶
客莫復賦脩姱¶
<pb:KR4f0069_SBCK_006-48a>¶
<pb:KR4f0069_SBCK_006-49a>¶
茗齋七言律¶
　　　　　　　　　　　　　　淮南彭孫貽¶
　　己丑除夕¶
㳺子天涯返故廬歸期偏過早梅初瀕年烽火人將老到日雲¶
山&KR0010;巳除空向辛盤吟短句可堪丙舍見遺書春来蘿薜應¶
無恙&KR0002;箇眀朝問索居¶
　　庚寅元旦¶
䟽牖梅花傍角巾羞將短𩯭照江春籜冠舊製山中服芒屩¶
&KR0004;歸嶺外身瘴海王正悲野老草堂詩史&KR0009;騷人柴門車馬休¶
相過燕雀風塵未可親¶
<pb:KR4f0069_SBCK_006-49b>¶
　　夀吳萬為先生七十¶
先生髙𨼆傍城南踈柳三株帯竹庵鎮日倉庚相對語有時彌¶
勒與同龕雄心老去甘頭責世局年来悟手談爾後升沉付滄¶
海&KR0433;床謝客不須探¶
　　二¶
&KR0009;傲漁樵七十春衣冠前代有遺民西窗燭剪深談易南郭山¶
空獨避秦領䄂風騷吹晚軰續成檮杌罵宵人通門詞客多年¶
少未許彭宣壓衆賔¶
　　詠白海棠同子服駿孫両弟作¶
東風裊裊㺯柔姿幽艶輕盈㸃雪墀柳絮簾垂春思冷𦘕樓人¶
<pb:KR4f0069_SBCK_006-50a>¶
睡月眀遲飛来玉燕枝微動夢入梨花蝶未知莫更催詩照銀¶
燭少陵野老𩯭如絲¶
(春日偶得白海棠一枝同兩弟古賦詩賞之/孫纘/弱態/絲絲對短廊一枝幽雅伴羣芳映来月下偏宜素恨在風前)¶
(未有香遥𠋣梨花春黯淡静㸔銀燭夜昏黄浣花溪上人知/否獨少新詩&KR0009;草堂/孫遹/亭亭孤韻足風流無色無香)¶
(致白幽霧縠欲仙長掩䄂玉壺有淚只低頭踈簾半織春前/雨子夜偏宜月下逰院落誰人惜狼籍六朝宮粉暗成愁)¶
(詩罷諸弟戯懸乩䧏仙巳而乩動吕僊䧏評三詩曰貽詩清/新秀雅然聲調非大曆以前作置之宋人中可稱絶唱纉詩)¶
(温雅有節絶似鍾譚乎筆然亦非&KR0004;唐格調遹詩好為䴡句/詞家𫠦卑然詠物難上亦時流𫠦難得者花神有靈當信予)¶
(言之不誣也/貽等因請乩仙亦占此一律/乩詩/久向/花間閒勝逰淡粧㣲韻足風流蕭踈逺映遥疑雪旖旎&KR0004;開)¶
(倦𠋣樓睡去欲燒銀鳯燭摘来應帯玉搔頭白衣應是山人/伴何事新詩獨未詶/乩仙自評/此詩偶作詠物原非大)¶
(家𫠦長終流于纎麗可方義山飛卿集中作不敢望開元諸/子)¶
<pb:KR4f0069_SBCK_006-50b>¶
　　𠕅詠白海棠¶
一枝淡冶送輕寒寒食芳郊雨後㸔遲日㳺絲春更静浣花深¶
院雪偏殘神仙縹緲飛瓊下才子風流傅粉難徔此韶光妬顔¶
色無人重𠋣玉闌干¶
(孫纉詩/桑枝着雨帯新𤎆白燕𩀱棲小𣗳邉閉院雪殘寒/食後題詩人老杜陵前睡餘蝶粉花聞夣舞罷霓裳月下仙)¶
(占盡流光迴素影紛紛紅紫自争妍/孫遹詩/柔情艶冶/暗相親擅絶姿容照落茵雨後𠋣闌全欲睡風前撲絮不勝)¶
(春坐深蝶粉疑無影妬學蛾眉恰有人夢到玉樓還縹緲空/庭月色已如銀/乩又評/貽詩名家妙手曽負時望遠近)¶
(𫠦賞此作新麗全得其神洵稱作手纉詩結想命詞綺語中/亦有驚人語獨歩騷壇羣英𫠦俛首㸔遹詩少年大雅羙秀)¶
(新裁令人飄飄欲仙子之謂也後將望子追駕唐賢花蕚新/萹在卿家三子矣/貽按前評尚多抑&KR0045;此評惟有溢羙乃)¶
(知天上神仙亦效人間世法耶/又乩稱坡仙䧏亦賦此題/一首/雨過中庭尚有花淡容掩映㺯春華柔絲裊裊疑殘)¶
<pb:KR4f0069_SBCK_006-51a>¶
(雪舞蝶飛飛夢㡬家素影不堪紅燭照芳䰟常許玉闌遮舊/題卿軰還相憶老眼狂歌月未斜/時弟軰有誦坡公夜深)¶
(花睡句者故乩筆及之)¶
　　和玉映㓜玉二姑詩(叔大父君山有二女長日季琬歸馬/氏字玉映次日季琰歸朱氏字㓜玉)¶
(皆能詩&KR0494;時叔伯羣徔賡唱一庭大父侍御公亦一徃/欣然時有太傅詠絮之賞今諸父凋亡羣弟零落第五)¶
(叔大父季親𨼆君以和二姑詩見示命貽嗣響賦此述/感)¶
銀床刻燭剪花枝織錦西堂憶昔時一自竹林荒舊社何人桺¶
絮更論詩中郎黄絹惟留琰太傅青山久罷棋重睹新詞轉惆¶
悵啼鶯語燕攪春思¶
　　道庵移酌玄覧齋同子服駿孫集字¶
玄𨵿髙掩徑無塵詩社&KR0004;開&KR0009;興新小閣朝眠對蕉影曲闌剪¶
<pb:KR4f0069_SBCK_006-51b>¶
燭向花神五弦漸吐桐君月一斗難消燕子春漫訐病懷仍放¶
浪何當醉眼觧烏巾¶
(戊子春貽久病謝客道庵移罇招二弟共/積雨空齋屐齒/久㫁因出韻牌集字各成詩一首忽海上傳警戎帥介馬而)¶
(馳倉皇授兵登陴城門晝閉蒼頭奔告絡繹余請罷去道庵/舉觴不顧曰即城破走視舍中無益俱死也吾寕痛飲耳飛)¶
(礟轟殷遶城不絶執炙行觴者皆皇遽無人色而賔主大釂/未有行意良久乃罷去偶檢敝簏得此稿道庵詩爲䑕嚙不)¶
(可讀二弟詩存皆可觀附茟于後/子服詩/百壺載酒擁/飛觴舞劍寒庭夜未央身外千秋繫通塞杯前萬事見清狂)¶
(悲歌&KR0259;髮霜偏斷故舊盟心話更長此夕憐余輸獨醒敢因/賦詠送流光/駿孫詩/山窓坐惜茗𤎆虚日午移尊過𨼆)¶
(居𦗟雨易/孤夢逺㸔雲况與俗情踈柴門閉後誰題鳯破/研貧来誤好書莫恠棲遲在農圃浮名久己誤撨漁)¶
　　春日過伍胥廟¶
伍員祠廟枕孤林碧蘚朱門草色深石瀬野棠臨砌𤼵髙天鸛¶
<pb:KR4f0069_SBCK_006-52a>¶
雀過湖隂江流猶向吳宫去古劍誰論國士心我自避&KR1665;歸楚¶
水菰蘆春色有悲吟¶
　　將入埭溪採茶舟經鸕鷀湖¶
逺水輕航信所之扁舟百里逺如期青山有約同禽慶紅雨經¶
旬呌子規芳𣗳春流縈㫁岸晴雲大澤捲㳺&KR0093;汀鳬沙草年年¶
亂應笑浮家計已遲¶
　　斜橋晚眺¶
桑柘離離拂釣竿野橋芳草獨慿闌雲歸天目輕隂變山入吴¶
興黛色殘乳燕泥乾&KR0345;月雨棟花風過麥秋寒深林一帯新篁¶
滿直上千峯製籜冠¶
<pb:KR4f0069_SBCK_006-52b>¶
　　紫&KR0340;山雨泊¶
緑隂四月雨肥天盪&KR0308;朙湖破暝𤎆山寺重来驚丗亂江春已¶
去惜流年典衣&KR0004;兑餘杚酒採茗先歸陸羽船雙髩漸稀棲遯¶
晚芒鞵新試萬峯前¶
　　語溪¶
女陽亭下日&KR0004;低小艇沿洄過語溪戰後荒城聞𦘕角雨餘芳¶
草墜棠梨𤎆波&KR0010;月孤㠶外&KR0188;笋山家十　西便着輕簔放船¶
去採茶僧出暮猿啼¶
　　湖居二首和吳巖子韻二首¶
芳艸連天雪滿湖湖頭曽貌逺山圖長堤桞色今何似十里荷¶
<pb:KR4f0069_SBCK_006-53a>¶
花近有無蘇小重来春未老林逋一臥月常孤扁舟擬約尋西¶
子早辦青鞵出草廬¶
　　二¶
潮打錢唐水急流烟波何處看閑鷗空留舊國年年月猶作眀¶
湖夜夜秋題字客尋紅棄渡掃眉人在碧山樓竹枝子夜遥相¶
和吹盡江南萬古愁¶
　　和卞夢珏韻(夢珏字玄文姑谿吳巖子女也母子俱工詩/住西子湖頭友人以其扇頭詩見示用其韻)¶
(為一首)¶
白公堤枊&KR0199;成林拾翠才人可重尋不是两高横黛色誰傳清¶
響入琴心蘭亭&KR0483;格&KR0877;鋒媚桃葉新詩𠋣扇吟何處知音病司¶
<pb:KR4f0069_SBCK_006-53b>¶
馬文園消渇帯愁深¶
　　夏日觀伎¶
神弦送客舞新豐急管嬌歌曲𠕅終豈有無鹽妬西子不須石¶
醋罵東風撲簾柳絮争春老入手花枝得句雄今日叵羅應盡¶
醉莫教興&KR0009;讓諸公¶
　　&KR0009;詶如臯冒憲副嵩少¶
使君深𨼆舊林皐萬里秋風捲素濤丁&KR0407;橋過揚子渡庚寅人¶
續楚臣騷園中行藥芝長餌江上肩山枕自髙何處烽𤎆驚燕¶
雀悠然物色滿蓬蒿¶
　　二¶
<pb:KR4f0069_SBCK_006-54a>¶
端溪千里望清光忽枉新詩&KR0009;草堂避地定垂流寓傳論交許¶
拜丈人行金焦天劃䢴溝㫁江海潮連展武長擬過習池談治¶
亂尺書先報雁南翔¶
　　&KR0009;懷冒辟疆¶
相思北望雉臯西長徃深林畏鼓鼙楊子近踈竒字客於陵幸¶
有辟纑妻空山與爾甘&KR0340;蕨豊草何人問鹿麛野史續編髙士¶
傳君應不愧昔賢題¶
　　二¶
曽從海上訪安期直上秦峰望𫠦思千日遥同長命酒三年未¶
和故人詩堂前花月親猶徤&KR0433;後天山𨼆不疑我至淮南訪¶
<pb:KR4f0069_SBCK_006-54b>¶
叢桂尋君共採澗中芝¶
　　琴臺晚眺¶
昔人遺韻有荒岑千載鍾期不可尋長嘯魚龍飛大海無絃山¶
水&KR0009;髙音枯桐&KR1882;月難勝軫古甓鋪苔久作砧歎息石橋松𣗳¶
下抱琴歸去獨沉吟¶
　　送漸磐叔渭臣弟逰匡廬¶
一片孤㠶江上開去年曽此獨登臺青山共指將斜月紅燭難¶
消欲别杯彭澤秋光重九後鄱湖雲物二孤来蒲亭我昔留題¶
句君到為余掃碧苔¶
　　二¶
<pb:KR4f0069_SBCK_006-55a>¶
天涯惜別若為歡今日天淮路更難到處鷓鴣行不得歸期蟋¶
蟀&KR0010;云殘長江風起飛㠶直大海潮生駐馬㸔此去雲山遇知¶
已莫將𩀱鋏向人彈¶
　　孤山两朝忠烈祠¶
古廟丹青鎻暮秋錢唐潮長水空流前朝野老争題壁&KR0199;國無¶
人獨𠋣樓南渡𤎆花殘建業朔風雨雪變幽州炎荒尚有招䰟¶
客白&KR0487;高臺繞故丘¶
　　九日有懷江行兄弟賦得徧挿茱萸少一人¶
清秋風雨鎻茅堂兄弟禁誰落帽狂此日相㸔俱盡醉孤舟何¶
處自他郷茱懸衣白山人紫菊憶登髙客𩯭霜共向尊前邀¶
<pb:KR4f0069_SBCK_006-55b>¶
落雁江湖書去不成行¶
　　夀潜夫先生¶
避秦方外有遺民道服&KR0621;鞵漉酒巾白髮尚能留故老黄花知¶
不&KR0018;高人何來蓮社名僧侣未愧柴桑𨼆士身欲上龍湫追杖¶
履海天雲物碧鱗鱗¶
　　懐黄浦&KR0199;逰¶
桂華零落短瓶前病撿詩題憶徃年獨㕍秋風黄歇浦重陽官¶
閣白雲天拂衣陶令今何在避亂秦源更惘然此日筆床罏藥¶
畔河山空&KR0018;竹林賢¶
　　婦子縳&KR0521;食客逸其二螯夜聞郭索索火得&KR0521;晨起呼¶
<pb:KR4f0069_SBCK_006-56a>¶
　　童放之溪中戲占八句¶
縳來八跽江珧熟逸出𩀱螯郭索逰&KR0025;此山童燒爾雅不煩食¶
案議蝤蛑無膓公子愁還失有𩬊頭陀飽即休縦汝橫行湖海¶
去霜清月黒自沉浮¶
　　詶潜夫先生見示作¶
訪嶽當時慕尚平干戈深惜&KR0018;髙情一枝越鳥棲難穩五柳陶¶
潜種已成便擲青&KR0129;行脚去羞將華髮傍人眀黄花晚節開逾¶
好深坐霜籬把露莖¶
　　二¶
南方烽燧每驚聞十畆溪田廢晚耘何地漁樵堪&KR0009;迹不教猿¶
<pb:KR4f0069_SBCK_006-56b>¶
鶴怨離羣同時國士哀黄鳥只有空山自白雲老我長松流水¶
畔可容名姓落塵氛¶
　　辛卯元日過太僕殯宫¶
宿草南原野火生不知何地是王正山圍烏夜邨墟合龍蟄蛟¶
門雨雪晴二子還山慚卞壺無人擊筑報荆卿春風𡨜𡨜空祠¶
上白水週遭繞故城¶
　　題㓜玉&KR0025;姑蔆月樓¶
逺近諸山入𠋣樓寒花靣靣落簾鈎蛟門蜃起春隂合天目雲¶
歸宿雨收白雪故催羣從和青溪長奉小姑逰無須向夕開眀¶
鏡夜夜晴窗傍斗牛¶
<pb:KR4f0069_SBCK_006-57a>¶
　　病足枕上偶成¶
積雨柴門草色新可堪伏枕越溪濵經春白𩬊愁中雪&KR0300;老青¶
山病裏人亂日𨵿心惟藥裹覊棲抱𦞃自風塵知交海内休相¶
問久分支離笑此身¶
　　詶古晋見懐¶
相思魚鳥隔飛沉極目烽煙&KR0333;客心大海波濤吞日月先朝遺¶
逸滿雲林田横島外蛟龍老羊角山中雨雪深何日桃花問漁¶
父九峯與爾共垂綸¶
　　二¶
南方萬里賦招䰟度嶺歸来早閉門獨自哀歌吹短髩空留孤¶
<pb:KR4f0069_SBCK_006-57b>¶
悶&KR0009;清樽未收彭越何人問欲葬要離古墓存近日行蔵君莫¶
訝十年不負信陵恩¶
　　和道彦冒雨&KR0191;青¶
病起&KR0742;盃醉似泥芳郊新漲緑平堤千山過雨花争落三月傷¶
春鳥自啼寒食墓田煙寂寂天涯客思草萋萋高樓一夜東風¶
急栁絮河橋盡日西¶
　　甬東鄔尺非見訪海上賦贈¶
臥病經旬草正青故人何意慰飄零天涯生死知交盡夜半悲¶
歌醉眼醒風過赭山潮漠漠江流甬口雨冥冥慿闌共話淒凉¶
事燭炧紛紛下&KR0333;螢¶
<pb:KR4f0069_SBCK_006-58a>¶
　　並蒂蘭用韻¶
裛露𩀱来照案頭紫莖秀色逈難儔真堪林下同心去相向山¶
中結佩逰騷客自傷空對影髙人&KR0077;笑獨驚秋沅湘何限孤吟¶
者倘為嬋娟觧少留¶
　　夾竹桃¶
贑水流光遶藥欄&KR0077;教紅䄂倚琅玕不將艶冶争春晚漸覺朱¶
顏耐&KR0010;寒蓬島種来髙士老武陵人去此君殘沿溪好約王猷¶
共日日東風一笑㸔¶
　　七夕書感¶
絡緯風簾未上鉤不眠終夕望牽牛忽驚𦘕角生秋思何處孤¶
<pb:KR4f0069_SBCK_006-58b>¶
城𠋣晩愁烏鵲暗飜天漢白蓮房晴濕露華浮誰憐獨夜空齋¶
客惟有殘星傍曉留¶
　　殘月如&KR0004;月¶
山窗又見半輪秋露白纎林感昔逰晦魄暗驚弦眺上曉風¶
帯暝㾗收十年破鏡重相合此夕𩀱蛾一様愁獨有幽人情思¶
薄梧桐小院下簾鉤¶
　　霜䧏前夕逢重九同諸弟醵飲¶
倦㳺風雨若為歡叢菊芳樽坐夜闌自有白衣傳酒至不愁青¶
女䧏霜寒孤花老圃柴門冷大鹵髙天海色殘徧挿茱茰傷短¶
髩沉吟今日向君㸔¶
<pb:KR4f0069_SBCK_006-59a>¶
　　辛&KR0407;除夕¶
物&KR0229;終年苦未齊衡門端合老幽栖獨憐髙枕供遲暮聞道中¶
原尚鼔鼙殘夜寸心消短燭愁吟𩀱髩怯新題周妻何&KR0079;生涯¶
盡不為清齋酔似泥¶
　　壬辰元旦日&KR1882;雷雨¶
元日輕隂壓&KR0010;&KR0004;門前車馬客来踈寒催梅柳迎春早暖逼龍¶
蛇破蟄餘虚有朱絲驚社鼓愁㸔赤曆撿農書野人不識天行¶
事自摘蕪菁閉草廬¶
　　與諸弟醵飲牡丹花下劉將軍不速而至徴其杖頭錢逸¶
　　去以詩見嘲依韻戯詶¶
<pb:KR4f0069_SBCK_006-59b>¶
名花𧰟冶壓江南春色撩人可自堪閉户連朝惟痛飲&KR0300;壺角¶
勝各沉酣細腰鼓奏催逾急婪尾盃空釂更貪君倘杖頭錢不¶
惜何妨日日酒籌探¶
　　瓶中牡丹¶
折得名花第一株穠芳寂寂小齋孤誰教麗質蔵金屋不遣冰¶
心映玉壺長伴高吟青案冷何煩深院赤欄扶夜分獨抱花枝¶
宿消渇相如病未&KR0171;¶
　　中秋日麗亰近脩諸子俱集永安湖仲木飛書見招以病¶
　　不赴¶
白石清泉集勝流羈人高臥獨添愁蕩舟露下芙容老招𨼆山¶
<pb:KR4f0069_SBCK_006-60a>¶
中桂𣗳秋夜静魚龍吟大海月眀烏鵲度南樓永安湖上多棲¶
遁為我相尋杜若洲¶
　　九日登西郊佛閣遇雨¶
西風落木𠋣嵯峨傑閣平臨試一過大海亂雲當檻出石㠶飛¶
雨抱城多側身天地頻欹帽對酒河山有放歌欲採黄花人不¶
見東籬秋思近如何¶
　　西陵題璧和季容¶
江口秋深桂𣗳長西風客思正茫茫三年越客頭如雪九月吴¶
山夜有霜杜宇只言歸去好芳蘭不採亦何傷南湖湖上雲泉¶
滿豈必鱸魚始憶郷¶
<pb:KR4f0069_SBCK_006-60b>¶
　　將之呉晚坐章有堂𩀱桂花下集字賦詩留别¶
紅蓼青林客去時孤舟促别雨催詩曉楓亂落烏啼𣗳霜菊初¶
開蝶遶籬晴海正㸔蒼霧捲石湖迴望白雲吹懷人空有長吟¶
在縱飲誰當酒共携¶
　　二¶
高樓又見暮潮生逺浦孤㠶一棹横晚色下山飛鳥盡寒花迷¶
徑暗䖝鳴㡬家細草依流水無際秋江接古城眀日&KR0849;丘堤上¶
月獨随𤎆艇照人眀¶
　　冒雨登虎丘千頃雲望天平諸山¶
山寺踈鐘破暝𤎆石林西眺更蒼然諸峰暮靄生寒雨半壑飛¶
<pb:KR4f0069_SBCK_006-61a>¶
蘿帯暗泉短簿祠前花似雪闔閭城下草連天重来豈獨逰人¶
老風物淒其異去年¶
　　二¶
紅葉天寒日暮時西風吹盡菊花枝虎丘寺冷蒼苔閉鄧尉山¶
髙過雨遲客至但㸔歌地月僧閒不觧竹間詩淒凉人代無窮¶
意只有生公片石知¶
　　宋浦舟歸¶
天髙霜冷菊&KR0004;芬細草空塘𨼆鷺羣野寺閉門山月吐歸舟傍¶
晚㫁鴻聞㡬家竹屋環踈栁盡日溪𤎆&KR0262;碧雲幽意好携琴酒¶
共菰蘆愁眺正紛紛¶
<pb:KR4f0069_SBCK_006-61b>¶
　　馬大夫種菊盛開十月花尤爛熳置酒見招口占¶
十月&KR0004;殘嶺上梅西風猶泛菊花杯一時園綺衣冠集又見青¶
林白社開暝色入簾新月上繁弦激雨海潮迴江州近日無消¶
息若箇東籬送酒來¶
　　癸巳元旦¶
晨雞咿喔滿柴籬晝漏嚴城報曉遲殘夜尚留冬日景江春未¶
到早梅枝交逰久謝稀懷刺鮭菜長貧只餔糜欲訪名山問禽¶
向髙堂老矣去何之¶
　　贈鏡宗上人¶
髙坐西林&KR0070;十年繩床永日獨安禪中庭&KR0074;子霜&KR0004;落南印花¶
<pb:KR4f0069_SBCK_006-62a>¶
開月正圓雪滿經行芳草地雲深入定暮鍾天攅眉可許狂居¶
士净社相期更種蓮¶
　　答道庵村居見示¶
寥落干戈十載餘避人那復歎離居幽棲易就窮愁句續史難¶
成未竟書世外尚容狂阮籍家貧誰問病相如青山何處多泉¶
石半畆誅茆共結廬¶
　　潜夫先生移齋頭羅漢松銀杏各一本種之龍湫山寺各¶
　　賦一詩¶
高人泉石逈清安移植孤根花歳寒欲𦘕竒姿倩韋&KR0367;兼題巨¶
筆倣宜官枝蟠僧臘冬春雪濤激龍湫日夜湍我悟聲聞無半¶
<pb:KR4f0069_SBCK_006-62b>¶
偈還来𩀱𣗳習澄觀¶
　　又¶
家園文木㡬經春從此禪居可結鄰應笑爛銀誇素質(張無盡/丞相詠)¶
(銀杏有爛銀殻/破琉璃眀之句)何如欄跡冩天真(銀杏一名鴨脚劉原/父有葉如欄邉跡句)先秋墜¶
果甘分狖長夏清隂喜趂人莫向吳兒驕乞取(魏文求鴨/脚于吳)霜林¶
一任徃来頻¶
　　三月三日上已¶
東風芳草徧江南上已&KR0004;逢三月三山水永和經䘮亂名流禊¶
事罷清談迎人社燕低相語照靣桃花笑自簮且逐行吟逐年¶
少禁𤎆時節柳毿毿¶
<pb:KR4f0069_SBCK_006-63a>¶
　　送道彦之虎林¶
昔年湖上採芙蓉曽&KR0191;吳山第一峯今日两髙秋正逺不堪𩀱¶
屐晚相從天清桂子吹黄雪雨過江潮起白龍君到六和孤㙮¶
下題詩應破紫苔封¶
　　詠菊¶
林花寂寂向秋殘黄菊空庭覆井榦&KR0333;後雪霜堅臥老山中風¶
雨故人寒挿花吟去逢騷客對酒携來坐藥欄莫笑柴桑狂處¶
士獨留晚節&KR0009;君㸔¶
　　飲馬大夫菊花下¶
陳遵&KR0300;轄留狂客元亮開籬就菊花何似相携羣從去一樽同¶
<pb:KR4f0069_SBCK_006-63b>¶
醉故侯家高秋爽氣驅征雁宿雨寒潮帯落霞但飲盡歡須竟¶
晚城頭月上未昬鴉¶
　　柬謝潜夫先生¶
度嶺聞猿日撫&KR0574;冩將哀響滿行縢獨憐序次煩玄晏欲使悲¶
歌續少陵鑄像願師躭句客無妻今作在家僧可容分榻陳山¶
寺挑盡論文五夜燈¶
　　十月梅花¶
嶺上歸來&KR0010;未殘一枝已放暮林端小春花事驚蓬髩獨客江¶
城畏早寒&KR0333;日闗山荒笛滿天涯何處故人㸔柴門風雪休相¶
問落木空庭自𠋣闌¶
<pb:KR4f0069_SBCK_006-64a>¶
　　和陳乾&KR0004;吳仲木謁山隂劉先生祠¶
髙山遥望鎻寒城劉相祠堂鎮日扃(漢以御史大/夫爲亞相)一死孤臣耻¶
&KR0340;蕨當時天子實英朙亭留手植長松老客&KR0262;書臺蔓草¶
生今日談經門下士未知誰是鄭康成¶
　　𠕅㳺雲門次二子韻¶
芒鞵竹杖憶當年重睹新篇更惘然雲氣巳收神禹穴林花空¶
繞講僧筵谿前崖乳融春雪山外江聲作雨天惆悵昔逰成卧¶
病何時同泛木蘭船¶
　　夜坐聴潮賦天風常送海濤來¶
危樓髙坐泬寥天忽送寒濤落几前横笛𠋣闌人漠漠孤城上¶
<pb:KR4f0069_SBCK_006-64b>¶
漢月娟娟中宵風雨晴還變空濶魚龍夜不眠便欲排虚生¶
羽翼三山只尺俯蒼𤎆¶
　　三月十九日¶
干戈荏苒掩茅柴此日胡髥墜玉堦杜宇十年悲故國楊花三¶
月滿秦淮愁中草色淹髙枕病起江春入詠懐聞道新亭有嘉¶
㑹㡬人洒淚向天涯(是日三吳名/流大㑹槜李)¶
　　詶古晋望秦駐見懐之作¶
晴海微瀾曳紫𤎆長檣北望泖峯連春雲縹緲三山外暘谷空¶
濛萬里前地盡荆蠻惟㫁髮天廻南越䕶樓船秦溪未少桃花¶
徑何處東風不可憐¶
<pb:KR4f0069_SBCK_006-65a>¶
　　二¶
伯牙此地有琴臺誰遣知音問棹来流水両潮眀月上相思連¶
夜木蘭開登高作客懷黄浦荒徑為君掃緑苔世事不論須共¶
酔茆堂花底送春回¶
　　清朙前三日泛舟賁湖¶
霽日平川泛綵舟清眀三月麗人逰霏微弱栁輕隂上荏苒梨¶
花紫陌頭鹿苑鐘聲廻晚照鸕鷀湖色蕩春流獨憐寒食年年¶
&KR0049;不禁冬青杜宇愁¶
　　舟經横山¶
雲物邨墟繞四鄰逋翁遺宅草如茵自憐白首慚真𨼆獨對青¶
<pb:KR4f0069_SBCK_006-65b>¶
山憶昔人踈雨石門横逺硤落花&KR0345;市有殘春何當卜宅𩀱峰¶
下垂栁扁舟理釣綸¶
　　題朱使君故祠(朱渭叟朙府宰吾邑多惠政去後三年士/民築祠尸祝之𪔂革後時人移眀府主附)¶
(入故田令祠而以眀府故祠祠迎欵全城嚴周陳三人/貽于眀府有國士之遇過祠下不勝感憤遂有斯作)¶
使君遺廟海雲横膏雨當時徧海城今日野棠眠屭贔故祠移¶
主傍柴荆襄陽碑墜河山改畏壘堂空燕雀争何處詶恩數行¶
淚獨憐馬援有門生¶
　　&KR0010;暮詶仲木¶
滄波身事共悠悠牛斗孤城獨𠋣樓是處風煙連雨雪若為裘¶
馬憶交㳺山中高卧梅花發水國餘寒侣雁愁相約南湖採芳¶
<pb:KR4f0069_SBCK_006-66a>¶
杜春潮同泛木蘭舟¶
　　飲木蘭花下¶
病起呼童掃緑苔東風又見木蘭開獨驚春色随蓬𩯭何惜花¶
枝照酒杯紅杏捲簾寒食近青山倚檻晚潮来相逢且共諸年¶
少&KR0010;&KR0010;流光醉㡬囬¶
　　送章玄渚之儋耳¶
㡬年把酒共論文芳草河梁此送君人到五羊猶萬里春殘二¶
月已三分馬頭行色臨津𣗳蜃外孤城隔海雲聞道南中花更¶
好東風且莫悵離羣¶
　　二¶
<pb:KR4f0069_SBCK_006-66b>¶
年来戰伐滿炎方君到朱厓近瘴郷不是家貧營禄仕那堪世¶
亂入炎蠻荒鮫人市暗珠池雨黎母山高鐵栗香海島定多遺¶
老在還應載酒問桄榔¶
　　贈千峯和尚¶
一量芒鞵七尺笻不知何處見千峯空山落葉經行地永夜哀¶
猿入定鐘浩浩春流孤月動紛紛晴壑野雲封尋師問道無人¶
識相對寒岩石上松¶
　　荅潜夫先生見夀詩¶
名山十載&KR0018;&KR0004;心把臂期公共入林撥公悶欲傾千石酒無絃¶
空抱一囊琴新栽杞菊俱盈尺舊種琅玕已十尋永日掩𨵿稀¶
<pb:KR4f0069_SBCK_006-67a>¶
客到龍湫北望獨長吟¶
　　鸕鷀湖秋望¶
灝淼湖光動白蘋秋風嫋嫋獨愁人㫁雲南去蒼山出歸燕西¶
飛落葉頻極浦青林聞㺯笛扁舟紅蓼見垂綸汀鷗沙鳥閒相¶
待㑹向𤎆波&KR0009;𨼆淪¶
　　二¶
萬木亭臯野望平寒蕪極目滿江城林煙過午輕隂改宿雨還¶
山落照眀漠漠幽香叢桂𤼵鱗逺水釣船横慿闌無限驚秋¶
思何處山家夕吹生¶
　　夜宿長水¶
<pb:KR4f0069_SBCK_006-67b>¶
西風吹㫁逺行塵又向西風送逺人臘盡河氷連夜坼寒催官¶
柳過江新髙天月白低長水積雪梅開帯早春惜別路岐須共¶
醉不教分手各沾巾¶
　　飲辛夷花下¶
老去㸔花醉欲眠東風吹徧艶陽天花前緑酒争春色醉裏紅¶
顔暫少年桃李名園三月雨清明宫禁五陵𤎆不須更向芳郊¶
望烏夜邨南有杜鵑¶
　　謁始皇廟和百旃¶
昔年㡬度問荒祠一入溪山出每遲樵徑巳迷停輦路桃花不¶
减避秦時雲深海島無靈藥潮長春流𣳚㫁碑惟有古原馳道¶
<pb:KR4f0069_SBCK_006-68a>¶
在東風&KR0010;&KR0010;草離離¶
　　逰金粟寺和緯度¶
閒雲古𣗳𨼆禪門誰觧拈花禮世尊人外經聲空自轉定中秋¶
色葉頻飜行随流水皆無住坐對青山両不言㑹識維摩多妙¶
理欲&KR0025;空觀滌塵煩¶
　　松濤和潜夫¶
&KR0367;盖參差㺯夕飈&KR0077;分天籟共刁調林空長覺秋多雨海近時¶
疑晚上潮静夜微聞寒謖謖幽人髙枕思迢迢山窗鎮日吟相¶
對又逐行歌過野樵¶
　　和仲木幅巾見歸之作¶
<pb:KR4f0069_SBCK_006-68b>¶
十載干戈容髩改平生短&KR0260;故交移請看皂帽風塵客盡是長¶
安輕薄兒閉户蓬蒿深草徑入山雨雪早梅時幅巾與爾還同¶
着&KR0300;老林臯晚更宜¶
　　展禮　憲廟御茟麻衣道人像¶
曽遇　先朝老奉宸　憲宗奎藻粲&KR0093;綸不知岩穴人何在尚¶
覺丹青茟有神訪道軒皇傳聖蹟𦘕鷹帝子入胡塵獨留玉¶
篋昭陵卷北望龍髯泣小臣¶
　　虎丘懐古和堯夫¶
吳亡越覇歇雄圖立馬金閶晚&KR0148;孤短簿祠荒眠屭贔百花洲¶
冷戯鷖鳧山僧斵石開幽徑過客題詩剪緑蕪應羨輕舟狂少¶
<pb:KR4f0069_SBCK_006-69a>¶
伯烟波縹緲隔重湖¶
　　輓　思陵長公主¶
鳯城春&KR0262;曉烟中天上名花墜朔風東海波沉精衛去南柯月¶
冷大槐空相&KR0025;跨鶴追仙駕何處乗龍泣故弓遥望五陵松栢¶
路啼鵑猶繞上陽宫¶
　　謁鄭端簡公墓和維申¶
霜落平臯野燒紅墓田秋草望来空勾塍暮色溪橋外練浦寒¶
光返照中樵採近稀叢古木薦紳無復&KR0071;遺風長留千卷先朝¶
史朱墨他年好折&KR0454;¶
　　和陳㡬亭中翰光𨼆軒題壁¶
<pb:KR4f0069_SBCK_006-69b>¶
千章夏木蔽林居猶是&KR0340;&KR0048;手植餘夹日松杉環子舍避風鳥¶
雀愛吾廬河山亡恙思稽阮文物飄零感應徐欲掃幽阡拜遺¶
碣秋来久臥病相如¶
　　𠕅和㡬亭光𨼆軒觀梅¶
當年擁傳下周京休沐巖扉駟馬鳴丹壁尚蔵封事草青人不¶
冺黨人名天寒氷雪催梅早水抱廉貞繞墓清珍重平泉題壁¶
句東風依舊滿佳城¶
　　法喜寺礼凖公㙮¶
古刹臨溪門自&KR0271;凖公遺㙮鎻荒苔篬山鎮日空相對流水無¶
心去不廻花徑草深栖壞蝶經臺人静有寒&KR0069;尋僧共説前朝¶
<pb:KR4f0069_SBCK_006-70a>¶
事寂寂秋隂下石槐¶
　　和子服自雲栖歸逰虎跑泉用東坡壁間韻¶
遥禮名山有瓣香羡君塵外得清凉行經石甃龍湫冷定入溪¶
風虎嘯長皓月三人成一笑黄花半偈問諸方前身應是東坡¶
老槐火寒泉試更甞¶
　　二¶
秋殘黄菊未飛香夜臥寒山白祫凉伏虎道塲雲𣗳合雪堂題¶
壁薛蘿長澄潭月出空羣品退院花深𨼆上方此際塵襟更無¶
染僧寮茶到不須嘗¶
　　用韻柬李岳東二首(附書/&KR0004;晤道範不及詢先丗&KR0170;賜/書始知之誠夣夣矣適檥舟入邨有)¶
<pb:KR4f0069_SBCK_006-70b>¶
(𡺳風老農之事柚来刻入舴艋中且行且讀知翁于月/窟天根探得其要領小叩小鳴大叩大鳴㨗若桴鼓正)¶
(非鈍根人𫠦能得其堂奥也昔晦庵夫子口不譚禅而/精入觀理康莭濂溪研㡬極深貫穿老氏之學吾儒了)¶
(徹入神足以括囊二氏然象山陽明二賢學者猶以禪/學異端訾之方太史天資髙朗少年登第不汨𣳚于聲)¶
(華名利中獨能諮𠫵此道誠當今之杰士矣&KR0026;其觧入/玄虚語通宗㫖是誠天資髙明者𫠦喜為馳驟也翁為)¶
(斯文尊宿似宜導以踐脩造履之方格物窮理之實庶/足以捄乎今多引襌門語錄身擁臯比而口談白法恐)¶
(非所以為後學標的也狂瞽一得思𦔳髙深別詩二首/即用方太火韻以&KR0274;鄙者惟大君子進而終教之)¶
十年譚道謝聲聞何處龍門價可增總向此中尋至要不須教¶
外論真乗緇玄異趣無岐正朱陸同源有愛憎悟到㣲言忘萬¶
象海天澹澹曉霞蒸¶
　　二¶
<pb:KR4f0069_SBCK_006-71a>¶
金蘭前代締交深舊國云亡憶未真通籍重繙先世譜論文久¶
廢𨼆淪身青牛著&KR0274;玄言少白鹿宗風講義新可許狂夫追洛¶
社行吟小句徃来頻¶
　　訪衲山長老¶
衲山野老頻相顧十日柴扉九不&KR0271;祗為㸔雲人未返空勞候¶
客鶴飛廻髙城雪下悲風動大澤烟横朔㕍来試挟孤笻問蕭¶
寺西郊應巳見寒梅¶
　　㸔雪¶
&KR0010;暮髙城𦘕角哀𦍤風吹雪渡江来千林獵火衝寒返一夜漁¶
舟冒凍&KR0271;龍蟄炎荒多卧甲獸眠石𪔂有殘&KR0069;遥知髙詠山中¶
<pb:KR4f0069_SBCK_006-71b>¶
客又汲冰壺賦早梅¶
　　乙未除夕雪¶
莭物驚心此夜中漸㸔衰髩逐飛蓬不煩兒女為裁勝自有詩¶
篇可送窮殷水薄寒鬲曉雪赭山暝色度歸鴻柴門&KR0010;宴渾無¶
事試着麻衣詠北風¶
　　丙申元旦有懷¶
元日凝隂黯太陽嚴城曙色自蒼蒼晨炊尚蓄田蚕火鄰社多¶
分蹙鞠塲小𨼆未成懐鹿柴傳烽又起及烏傷獨憐五畆賁湖¶
上丙舍漂摇雨雪傍¶
　　三月三日雨中¶
<pb:KR4f0069_SBCK_006-72a>¶
辛夷花亞𦘕樓低開盡辛夷花漸稀三月倉庚垂柳外㡬家上¶
巳&KR0191;青歸野田無主新蒲緑社日今春舊燕飛如此流光不一¶
酔年年風雨惜芳菲¶
　　遥和&KR0047;巢脩禊¶
春縟豊溪&KR0262;瀫紋名流禊事逺相聞曹王祠廟多芳草吴越山¶
川自白雲逆水㳺魚觴共泛吟風谷鳥韻同分羣賢詩就誰詮¶
次作序還&KR0063;屬右軍¶
　　二¶
野老髙亝獨閉門新詩誰送浣花村蘭亭山外諸陵㫁杜宇天¶
南古帝存騷客驚春怨瑶草落花如雨徧名園不須感慨論人¶
<pb:KR4f0069_SBCK_006-72b>¶
事且&KR0009;幽情入酒樽¶
　　清明雨中歸自南郭¶
東風吹落杏花枝寒食春愁春較遲秦帝峰逥雲未&KR0262;伯牙臺¶
暗雨如&KR0093;鵁鶄曉漲橫塘上榆柳新烟禁火時誰更樂逰原畔¶
望二𨹧只有草離離¶
　　賦得墻頭杏花¶
𦘕垣嬌送一枝春新桃李無顔縂出塵踈雨吹殘横笛後曉風¶
愁殺𠋣樓人鞦韆花外誰家院寒食村西㡬度春近日舞衫歌¶
䄂罷東墻紅粉莫窺頻¶
　　清明日冒雨𠕅行南郭¶
<pb:KR4f0069_SBCK_006-73a>¶
細雨東風盡日吹縂無風雨亦凄其那堪弱栁新𤎆冷故遣梨¶
花燕子遲芳艸已平驃&KR0016;壠㳺人尚弔介推祠年年寒食亡臣¶
怨&KR0108;國春光却為誰¶
　　馬德安歸自江州走訊江右近耗感賦¶
春潮千里接江𨵿芒屩曽行瘴嶺間夢裏匡廬湓浦月望中宮¶
闕秣陵山頻年烽火今何似聞道流人己漸還如此&KR0300;簮&KR0063;不¶
悔沙頭尚有白鷗閑¶
　　二¶
江干裘馬髩容凋徃事驚心涕淚遥漸近故郷聞𢧐伐那堪物¶
態見蕭條菊荒陶令歸来徑㠶趂鴟夷去後潮近日世情君莫¶
<pb:KR4f0069_SBCK_006-73b>¶
問巾車宜逐北山樵¶
　　訪檇李吕天遺㸔菊以太常𫠦題江右計庶常墨菊卷見¶
　　示名流屬和滿帙歸舟垂𤼵不得盡憶和章追歩元韻一¶
　　首¶
為訪東籬處士家滿園開徧晚秋花坐㸔翰苑風流在不恨歸¶
舟道路賖相國五湖留舊宅故人三徑漸霜華尋君好問柴桑¶
里流水門前噪亂鴉¶
　　携李鍾佽飛為尊慈項孺人乞言為夀¶
斑管新編續古圗門風鍾郝冠寰區常教陶侃留賔&KR0070;却笑茅¶
容欵客踈九月佩茱縈綵服三山獻夀指方壺登堂盡是知名¶
<pb:KR4f0069_SBCK_006-74a>¶
士太央占星聚有無¶
　　夀魏塘蔣去華六十¶
採芝正值避秦時狎世依然大𨼆居三徑幽栖共羊仲千金卜¶
宅笑鴟夷名流上夀争前席詞客登堂並賦詩自有聲稱過驃¶
&KR0016;不煩羔㕍日相随¶
　　蔡甡其舉茂才¶
當時夫子談經處更與中&KR0048;共席来𠕅丗通門見文舉懸知曠¶
代有竒才霜蹄萬里龍媒出石室千秋虎觀&KR0271;老矣故人&KR0063;歛¶
手莫驚年少棄繻囬¶
　　去㕍逺衝雲夣雪¶
<pb:KR4f0069_SBCK_006-74b>¶
楚塞風寒朔霰飄征鴻萬里去迢迢未過漢水頭先白欲度衡¶
陽溼未消和曲人稀氷柱促折梅驛㫁素書遥天南望盡無消¶
息目送湘雲未可招¶
　　丁酉元旦¶
髙樓遥對赤城霞萬井晴光動動華拂曙條風䦕竹牖捲簾春¶
色在梅花帛書久㫁南中㕍下瀬空勞海上查九陌車塵知接¶
跡懸知不到野夫家¶
　　百旃歸自南海喜而有作¶
欝孤臺下昔曽逰過嶺猿叡廻更愁君到白雲生合浦㡬時明¶
月夣羅浮千山客路桄榔雨萬里歸心杜&KR0002;洲南越尉佗應自¶
<pb:KR4f0069_SBCK_006-75a>¶
帝故人猶喜未淹留¶
　　二¶
羊城南望是蒼梧帝子廵㳺事有無天盡百蠻津𣗳合&KR0148;蒸五¶
嶺瘴烟孤樓臺近海依鮫蜃旅館經春候鷓鴣知爾輝光照行¶
李不煩持贈日南珠¶
　　&KR0025;吕翁天遺乞分菊種復用前韻¶
續騷應自愧名家又向東籬乞種花&KR0025;此落英期未採詎煩貰¶
酒作交賖長鑱老圃分秋色布帽清霜惜髩華短句吟成還自¶
和木蘭風動有棲鴉¶
　　破顏和尚將辭精資聖禅林復還山中賦此招之資聖寺¶
<pb:KR4f0069_SBCK_006-75b>¶
　　爲晋右將軍戴威捨宅¶
戴威捨宅古祗林千載髙風不可尋不是一燈来净域誰&KR0025;浩¶
刼印禅心法王座冷花微笑秦帝山空草更深且向人間狎鷗¶
鳥風鈴殿柝自沉沉¶
　　二¶
偶来塵刹論風旛瓦礫随縁亦閉門壁觀便同嵩少室布金何¶
處給孤園秋深落木諸方静月出山空萬象存莫效堂頭頻罵¶
祖應知師利乆忘言¶
　　題&KR1158;芳軒扶桑(佛桑一名扶桑閩粤間多有之五色畢具/繁于吾地之槿外大父方大將軍自漳南)¶
(移歸一本種于咫園松嶺素質丹中若落霞流雪&KR0025;祖/五𨼆君分取一枝植之擥芳軒歷年弥茂將軍棄賔客)¶
<pb:KR4f0069_SBCK_006-76a>¶
(舅氏謂桑者近䘮因伐之其種無存惟擥芳軒𫠦植盛/開𨼆君亦謝世夏日過軒中摘花惆悵援茟賦之)¶
分得閒花閩海頭名園曽共竹林逰池塘燕去樓臺冷蘿薜門¶
深𦘕幛收傍砌素英流絳雪晞陽初旭上丹丘書床茗椀俱零¶
落瓜蔓東籬識故侯¶
　　九日尋菊南郭因至海上觀&KR0016;射¶
九日提壺問菊花開籬恰到故侯家空園薄暮楸梧冷亂石登¶
臺薛荔斜風急海天寒戲馬秋深林樾動棲鴉年年兄弟茱萸¶
㑹莫惜黄公酒𠕅賖¶
　　豊溪夜歸留別潁濵¶
訪嶽禽生念故山西風短棹復東還主人&KR0300;轄空驚座狂客聞¶
<pb:KR4f0069_SBCK_006-76b>¶
雞已度𨵿懸榻高堂留紫&KR0148;鳴榔餘酔觧朱顔飛書𠕅訂重来¶
約十日平原㑹更攀¶
<pb:KR4f0069_SBCK_006-77a>¶
茗齋五言絶句¶
　　　　　　　　　　　　　　淮南彭孫貽¶
　　重過范蠡湖訪洞然上人不遇¶
重過陶朱里来尋慧逺師無人共魚樂相對只鴟夷¶
　　題周行畫幛八首¶
眀月上空濶羣山收晚容水雲何處起又𣳚两三峯¶
　　二¶
秋山㵼寒泉紅𣗳映空谷喜無俗人来閒把道書讀¶
　　三¶
茅屋枕流水孤山𨼆士家故人今在否應出探梅花¶
<pb:KR4f0069_SBCK_006-77b>¶
　　四¶
經旬不出户日夕對髙林何人識孤徃𡨜𡨜無絃琴¶
　　五¶
茅亭無人行蒼蒼向山路招𨼆倘尋余記取溪頭𣗳¶
　　六¶
東風吹垂楊逆水上漁歩相約醉桃花輕舟不得度¶
　　七¶
欲雨衆峰改空江屯濕烟前邨邪許過知是石湖船¶
　　八¶
屋角亂山青一夜蒼然白此中髙臥人柴門闗十日¶
<pb:KR4f0069_SBCK_006-78a>¶
　　海月庵題壁¶
松徑少人迹柴扉久始開誰歟叩門者不為梅花来¶
　　吳市¶
買藥入吴布不逢採藥者惟有吳江流自繞吳門下¶
　專諸巷¶
抱刀尋俠客欲為贈生平窮巷無人問空留烈士名¶
　　貞孃墓¶
何䖏貞孃墓青山臥綺羅不知春色盡無奈落花多¶
　　澹臺湖¶
溪水遥分越江流暗向吴洞庭無限緑半入澹臺湖¶
<pb:KR4f0069_SBCK_006-78b>¶
　　千人石¶
寒山無人行夜久衆&KR0284;歇只有獨逰人石上坐眀月¶
　　生公講臺¶
&KR0705;&KR0705;可中亭白石滿幽壑坐久𡨜無言㣲風松子落¶
　　劔池¶
山色萬仭緑劒池千古寒空留潭水影耿耿照人㸔¶
　　嘯廊¶
長嘯深林下㣲風動木末無人識幽意坐對林　脫¶
　　千頃雲¶
青山在屋下白雲在髙嶺身在白雲中那識雲千頃¶
<pb:KR4f0069_SBCK_006-79a>¶
　　憨憨泉¶
磐石清泉下能生𨼆者心由来車馬客空羡白雲&KR0359;¶
　　王珣宅¶
捨宅精藍在千秋短簿祠吳中有高士猶乞買山貲¶
　　石湖¶
問棹黄花後歸丹緑水前石湖𤎆月滿孤負載花船¶
　　澱山湖¶
洞庭山下去白浪接天流𤎆波十萬頃少箇打魚舟¶
　　即事¶
幽人春夢&KR0085;臥𦗟鳥聲沸曉起問山童木蘭開也未¶
<pb:KR4f0069_SBCK_006-79b>¶
　　田螺¶
蝸角身名異蛾眉身態無自憐田野質誰復問泥塗¶
　　盆中朱魚¶
緑藻盈盈動朱鱗両両俱悠然相樂意何處是江湖¶
　　幽中州馬客吟¶
客&KR0025;幽州来幽州樂何許胡&KR0078;作両鬟盡是江南女¶
　　二¶
快馬金龍鞭獨出西苑子道逢探丸児刼持是&KR0048;主¶
　　三¶
漢兒學胡語觧作羗兒歌窄衫曳両貂舊𨽻執金吾¶
<pb:KR4f0069_SBCK_006-80a>¶
　　四¶
騕&KR1153;金絡蹄側坐無人随彎弓挾彈出彈殺路傍兒¶
　　五¶
鷂子貼天飛鴻㕍嗸中澤挟貲作&KR0048;官幽州馬行客¶
　　夜卧見月¶
幽人卧南樓枕上見明月花影未分眀更起吹燈㓕¶
　　𩀱燕¶
花間𩀱燕子日日過幽居&KR0742;泥莫相近或恐汙琴書¶
　　神弦曲¶
燭花大于盤沙糖酒如乳迎&KR0048;&KR0048;不来流連&KR0048;何許¶
<pb:KR4f0069_SBCK_006-80b>¶
　　二¶
人言馬公樂六博閒樗蒱花枝挿酒瓶一飲十三壺¶
　　三¶
采蓀持作舟縳桂以為楫河伯&KR0016;鯉魚蕩舟自相接¶
　四¶
黒魚長三尺白魚二尺餘雕盤薦芳俎賢聖上頭居¶
<pb:KR4f0069_SBCK_006-81a>¶
茗齋七言絶句¶
　　　　　　　　　　　　　　　淮南彭孫貽¶
　　山行¶
行盡白雲山已昬殘月忽墜孤松根幽人&KR0191;月興未巳猛虎一¶
聲山鳥翻¶
　　山中夜坐¶
好山一折溪一廽哀𤠔長嘯松門開空林槭槭舞萬葉山雨不¶
来山&KR0017;来¶
　　逢採藥者¶
青山欲㫁白雲生更入白雲深處行花隂仙犬向我吠知是枸¶
<pb:KR4f0069_SBCK_006-81b>¶
杞千年精¶
　　述間二首¶
碧桃花放野人家小市橋南路不賖睡起扶笻㸔花去天風吹¶
我籜冠斜¶
　　二¶
罷釣歸来月滿身水流花落夜無人山猿伴我掃花卧鋪地白¶
雲閒可親¶
(此和乩僊作也庚寅春諸弟子服駿孫戯以紫姑術扶乩降/仙每至必有題咏因徧召古之詩人若太白于美樂天長&KR0123;)¶
(東坡佛印諸人無不立至限韻立成斐叠可誦吟詠甚多擇/其佳者附筆于此/東坡&KR0274;閒/當年金馬玉堂家此日𤎆)¶
(霞興未賖行雲流水無人管醉倒松西日巳斜/野服山中/䖏士身何如海外有仙人倦来一枕羲皇上夢裏休誇胡蝶)¶
<pb:KR4f0069_SBCK_006-82a>¶
(親/自次前韻/一時&KR0188;筍&KR0085;山家酒肆垂簾可自賖半酔/未眠紅/過離離花影巳將斜久病將歸丘壑身偶来仙洞)¶
(作閒人白雲巳盡同白鳥偏是依依情更親/吕僊次前韻/春風先至野人家少婦當罏酒未賖一片聞雲飛到晚提)¶
(壷歸去日西斜/月眀何䖏伴閒身終日呼尊共野人未晚/醉歸抛竹杖睡聴林鳥自相親/長&KR0123;和前韻/斷水門開)¶
(自一家囊空酒價問誰賖碧桃花下漁罾掛小艇將移橋板/斜/野寉窗前伴此身梅花月下更何人道人巳是孤眠久)¶
(莫向羅浮夣裏親/又太白/過采石/月明江上遇何人/何日何年夣裏身争似&KR0016;鯨天上去迴看泉石隔凢塵/子)¶
(羙/鄰翁對酒偶成/野老西鄰西更西當軒鳥過日中啼/留余覔酒同歌舞滿眼山花開未齊/偶作/野花雖好亦)¶
(無名日酔邨醪過此生出郭㸔山閒獨徃松風戞戛自成聲/鄴矦/山中作/久歷山中百&KR0010;身當年獨見白衣人汾)¶
(陽事業今何在細艸閒花世變新/㸔雲松下可高眠養寉/山窗已㡬秊獨有紅塵飛不到何勞人世學神仙/香山)¶
(同友作/老向空門且學眠津梁渉世&KR0018;當年海山道友俱/相訝此老當&KR0004;亦好仙/長吉/海外作/採藥聴琴駕鶴)¶
(飛瀛洲海外近依㣲相期先到蓬莱客共把山藤&KR0024;孽衣/採藥/深山何䖏歩遲遲千載松精有石脂樵父偶逢驚不)¶
<pb:KR4f0069_SBCK_006-82b>¶
(見白雲同我宿高枝/東海秦山/祖龍仙去豈能攀空有/荒祠盡日關應笑當年徐福去尚餘男女望秦山/佛印)¶
(追賦赤壁/同人携酒泛江波方外登臨逸興多客酔恨無/紅䄂舞風流學士自能歌/詠丁香花/春好山窗景物幽)¶
(丁香花𤼵暗香浮自来不見雨中態不信此花能結愁/花/細香柔自滿庭木闌干外月&KR0004;升鄰家翆䄂頻偷摘情事山)¶
(僧久未曽/何仙/詠白海棠/柔姿㺯影自迷離&KR0199;日何/郎粉𠕅施白燕梨花應不妬東風裊裊雨&KR0093;&KR0093;/海外/蓬)¶
(莱何䖏有花開羣伴閒逰此地来一片白雲留不住青鸞玄/寉復飛回/訪友/逰歸獨自洞門開猿寉依人月滿山相)¶
(遇山中夜来友碧桃花𤼵翠㣲閒/鳥雀空庭伴篆香野花/開處對山房仙家真是清閒殺塵世何勞鎮日&KR0713;/神洲眀)¶
(月洞天歸漢浦何年隔翠㣲日處山中人静後琴聲舞鶴滿/空飛/以上諸作或淡逺或髙脫或婉䴡體製不同各極其)¶
(𦤺皆七言絶之選也/又昌黎咏史/讀書尚千古屠狗何/足雄徔龍起沛邸妻亦姊椒宫留矦進履處圯橋黄石空一)¶
(錐雖未成杖䇿亦奏功淮隂有豪傑吹簫吳市同有母進一/飯徔主入闗中蕭何㑹計吏自賤事沛公卒為丞相曹薦賢)¶
(大臣風曹參繼為相三尺事皆通漢有此數人帝業日以隆/胡乃天子父垂老在新豊後人空論史徒歎漢已東誰知入)¶
<pb:KR4f0069_SBCK_006-83a>¶
(咸陽羣英輔真龍/山谷/在秀州贈冷謙兼&KR0009;劉伯温/乗雲歸去天子傍藥罏丹竈臥山房鄱湖大戰日無光真龍)¶
(遭困轉倉黄全頼道力得翺翔乾坤𠕅新羣英蔵佐命皆已/分珪璋吾師獨不羡侯王黄冠走出名利塲矯矯冷謙真吾)¶
(友相期雲外共携手昔日英雄無白首惟吾與爾一盃酒更/喜知㡬劉青田行歌山後復山前徔来不到凢塵裏郁離吾)¶
(汝皆老矣回首紛紛蠅附徒風塵奔走何其愚/佛印/題/夗央湖/夗央湖水夗央浴夗央浴罷𩀱𩀱宿王孫羙女乘)¶
(舟来驚起夗央水波緑水波緑處桃花紅恨不携尊酔此中/昔年西子泛湖去湖光千載人已空逰人感慨日未晚赤壁)¶
(故人皆不同偶至題詩&KR0009;蘇軾夗央湖上晴光赤相期與爾/續勝逰還招黄痴共三客/子羙/續秋興之一/一住西)¶
(川已十年乗輿𦍒蜀喜&KR0004;旋孤懐萬里山河阻聖徳千秋日/月懸野戰尚聞餘&KR0017;&KR0152;農歌希見㡬家全風塵奔走空增感)¶
(日夜吞聲杜宇前/以上諸作沉雄頓挫即起諸人九原無/以過寕為寸&KR0017;無為頑仙宣子無&KR0017;論固未達斯㫖矣)¶
　　病起偶成¶
髙樓雪後見梅花病起東風感&KR0010;華燕子不来春又晚獨憐芳¶
<pb:KR4f0069_SBCK_006-83b>¶
草偏天涯¶
　　雨懐¶
梅子黄時麥未收雨鳩啼罷喚晴鳩矦家公子多年少又挾胡¶
&KR0078;上酒樓¶
　　尋菊主人不出戲題¶
西風𩀱屐徧寒郊黄葉𩀱扉帯晚&KR0251;莫惜落英分共把行吟詞¶
客正牢騷¶
　　二¶
園林秋色主人栽豪客携尊日徃回笑問東籬&KR0070;叢菊門前㡬¶
箇白衣来¶
<pb:KR4f0069_SBCK_006-84a>¶
　　夗湖感昔¶
夗央湖上草萋萋曽共扁舟西水西二十年前無限恨重来只¶
有子規啼¶
　　題齋壁¶
膽瓶棐几坐清幽滿屋梅花繞案頭&KR0083;帳獨眠心似水誰家春¶
思在髙樓¶
　　坐對簾下梅花口&KR0197;¶
名花相對可忘憂&KR0444;窕踈簾不上鈎坐向月朙堪獨酌何須携¶
酒狎斜逰¶
　　題伯載𦘕册二首¶
<pb:KR4f0069_SBCK_006-84b>¶
(伯載天才高曠沉湛好書每五更誦讀達旦倦即揮杯/沉酔為率人多不&KR0014;測也𫠦遺翰墨流落人間此册寥)¶
(寥數茟𦘕于墨塌舊册之背係以二詩曰海烏飛上一/輪紅多少人家𪧐霧中禅悦寺鍾聲絶後人間何事不)¶
(匆匆書生三歎不勝情睡起蓬頭影荅形㡬許削漿人/夜起可&KR0014;相借一盃傾後署云曉讀即𫠦見𦘕并走二)¶
(絶而鄰舍有起做豆腐者三家邨齋公吴壮輿其詩其/𦘕無意為工而天機飛動想見伯載之曠懐髙致矣仲)¶
(木割冊尾裝為此册因以示貽夫伯載生當未亂時懷/才無𫠦試&KR0625;&KR0625;以殁吾軰浮沉苟免學道無成仰觀寥)¶
(廓之外不重可慨也夫十年前憶與仲木共宿雲岫峯/頂曉起俯瞰山城宿霧㳽漫正同斯境披覧此圖懷舊)¶
(友感昔逰嗟乎伯載而何以死乎因題二詩于末)¶
與君愛弟曽同宿起聴湖頭傍曉鐘感愴故人圖𦘕句十年不¶
到最高峰¶
　　二¶
<pb:KR4f0069_SBCK_006-85a>¶
風流公子長齋久日日攤書不下樓莫向鄰家乞餘瀋只今誰¶
許賣&KR0308;逰¶
　　斗室¶
丈室空濛水石間當軒客去鳥飛還獨㸔𦘕壁雲千片正是江¶
南雨後山¶
　　蓽門¶
柴扉日日晝長開雨後花丁灌𣗳来好種碧梧千百箇他年選¶
取作琴材¶
　　古巷¶
野禽相對伴覊栖日日壺罇勸客提古巷無人似山徑何須郊¶
<pb:KR4f0069_SBCK_006-85b>¶
外聴黄鸝¶
　　燕窩¶
十年讀易心無繫一室焚香静自供不下茆簾待歸燕栁垂花¶
暝月重重¶
　　荷亭¶
荷芰池塘靣靣風紅粧千箇緑波中先生詩思清于水不遣瑶¶
&KR0078;夢裏通¶
　　草庵¶
藕花如雪柳絲絲竹覆茅庵客到遲長日掩闗無一事幽人枕¶
易夢回時¶
<pb:KR4f0069_SBCK_006-86a>¶
　　長廊¶
梧竹蕭蕭青十尋踈廊如到碧山岑題詩石上無人和惟有山¶
禽伴苦吟¶
　　小橋¶
三板橋通曲澗中夾池山雨度驚鴻橋西屐齒頻相過不是詩¶
翁即酔翁¶
　　竹徑¶
竹裏開樽興不孤此中可許着狂夫莫嫌酔後多輕脫好倩名¶
流貌作圗¶
　　菜畦¶
<pb:KR4f0069_SBCK_006-86b>¶
緑畦十畆間垂楊雨過園林羕甲香應共長齋貧處士剪&KR0188;花¶
下酔春光¶
　　昔逰蒲亭&KR0492;舍有甘蕉&KR0070;株風雨淒其頗增郷思還山之¶
　　後乆廢人事蕉窗夜臥風雨如昔忽憶旅逰因成二絕¶
三年留滯客江州雨滴芭蕉動旅愁今日空齋風更雨可能無¶
憶石門秋¶
　　二¶
石欄井畔两三枝滴瀝空堦到枕遲&KR0077;憶故人湓浦上蒲亭風¶
雨對床時¶
　　簡故箧得亡婦岳所製衣有感作¶
<pb:KR4f0069_SBCK_006-87a>¶
三年不賦㫁膓詩落月空床只夢思惆悵&KR0199;時紅䄂在繡花俱¶
作並頭枝¶
　　緋桃一枝花𤼵最為爛熳其枝北向為小窗所礙移南墻¶
　　下¶
栽向西池阿母家東風四度見飛花緋桃落盡春歸去𡨜𡨜東¶
欄日已斜¶
　　晚眺¶
幽徑榆錢㸃碧苔參差花暗金櫻開&KR0877;桃欲落殊未落鸚鵡乍¶
&KR0742;人喚迴¶
　　窓前紅梅¶
<pb:KR4f0069_SBCK_006-87b>¶
曽向新寒探早梅一枝未放小春回只今&KR0083;帳空齋畔獨有紅¶
梅冒雪開¶
　　睡起¶
鸎粟胎肥錦坼花春隂和雨釀朝霞掩闗睡起無情思乂喚𩀱¶
鴉試煑茶¶
　　春望曲¶
東風𩀱&KR0016;&KR0191;平沙三月光風&KR0525;吐花膓㫁髙樓捲簾坐馬蹄歸¶
去入誰家¶
　春草¶
小樓人去杏花殘寂寂紗窓夢亦寒何事多情芳草色蕪人¶
<pb:KR4f0069_SBCK_006-88a>¶
時伴𠋣闌干¶
　　荆橋早泊¶
木落吳江處處秋蓼花紅處有扁舟寒山一片多情月又照覊¶
人作逺逰¶
　　伏枕¶
午眠&KR0004;起栁隂斜落日三三両両鴉孤&KR0018;故人連夜約包墳携¶
酒㸔梅花¶
　　樓望¶
髙柳春城罨靄間當窓遥見白雲還幽人睡起慿闌坐閑㸔城¶
頭雨後山¶
<pb:KR4f0069_SBCK_006-88b>¶
　　窓月¶
春寒&KR0083;帳夜闌珊寂寂餘香燼慱山滿地松隂滿床月山窗應¶
是夜忘闗¶
　　午眠¶
茶寮烟冷藥罏寒啼鳥聲中午夣殘一覺松軒欠申起辛夷花¶
影過闌干¶
　　睡起¶
斑鳩啼歇落梅風小院沉冥墜海紅不是幽人無午夣一春花¶
事鳥聲中¶
　　春逰書𫠦見¶
<pb:KR4f0069_SBCK_006-89a>¶
東風弱栁萬條斜桃李名園未有花遥見朱闌𠋣紅䄂粉墻山¶
杏是誰家¶
　　曉眠未起聞書聲喜不復𥧌¶
曉鍾纔盡小窗朙展轉松軒夣不成紅日未髙春鳥静寥寥只¶
有讀書聲¶
　　雨中冩懐¶
春愁寂寂過花時獨𠋣髙樓有所思&KR0077;憶去年寒食後牡丹花¶
下共題詩¶
　　禾水戲題旅壁¶
空城細雨連三日小閣殘燈伴獨眠欹枕不知春夣㫁參横月¶
<pb:KR4f0069_SBCK_006-89b>¶
落夜如年¶
　　元夕獨坐偶成¶
春宵烟月滿林埛羯鼔笙歌夜不停唯有髙齋髙臥客罏香獨¶
對讀書燈¶
　　買花口&KR0197;¶
紅板橋西問酒家子規聲裏歇韶華㳺人不識春歸盡猶向街¶
頭問賣花¶
　　雪後曉起¶
夜永天寒不上潮髙樓風雪更蕭蕭呼童曉起南窓望壓折林¶
間辟火蕉¶
<pb:KR4f0069_SBCK_006-90a>¶
　　醉同渭臣弟&KR0191;月尋仲生不見戯作¶
霜高露重菊飛花半醉歸来鬂巳華夣&KR0191;市橋南畔月不知胡¶
蝶入誰家¶
　　二¶
夜色柴門暗似春空將擘阮問西鄰&KR0077;憐孤負多情月對影三¶
人少一人¶
　　雨雪出郊口占¶
衝泥&KR0191;雨出郊来豈為尋春探早梅多少山中𨼆君子柴門雪¶
滿不曽開¶
　　上巳¶
<pb:KR4f0069_SBCK_006-90b>¶
花徑蒼苔盡日閒春晴好鳥自間闗花開&KR0077;恐眀朝雨日日登¶
樓㸔逺山¶
　　上巳閣望¶
杏花雨歇鳥争啼緑過河橋西復西正是𠋣闌凝望處碧天無¶
際&KR0083;鳶低¶
　　三月三日口&KR0197;¶
三月三日不聞蛙城南城北社鼓撾兒童争挽垂楊髻㳺女偏¶
簮野菜花¶
　　懐北窗甘蕉三首(北窗甘蕉數株長夏清隂雨窗餘響真/足殢人幽况去冬大雪連宵凍萎俱盡)¶
(今春遂無一枝矣春雷夜雨連宵伏枕不𥧌口占三絶/句)¶
<pb:KR4f0069_SBCK_006-91a>¶
小閣春雷夢不成幽人欹枕漏三更可憐今夜西囱下無復芭¶
蕉&KR0199;雨聲¶
　　二¶
緑窗長日送清書𨼆几攤書聴鳥音此日暗窗風雨後更無清¶
響送孤吟¶
　　三¶
寂寂蒼苔獨立時芭蕉葉上自題詩只今暮雨空堦上欲冩春¶
愁好&KR0009;誰¶
　　落花¶
小閣㣲風燕子斜曉寒紅日上窗紗捲薕睡起慿闌坐閒㸔山¶
<pb:KR4f0069_SBCK_006-91b>¶
童掃落花¶
　　瓶花口&KR0197;¶
空亝緑𣗳冒檐牙疑是深邨野老家莫笑無錢買園圃案頭瓶¶
有四時花¶
　　題徐歌所𦘕紅拂伎¶
天人所窈窕𦘕堂中巳辨微時李衛公𦘕得蛾眉有髙下不知¶
何處識英雄¶
　　二¶
素面朱衣强自扶傳宣盗得令公符夜行莫更持紅拂若个烏¶
紗是丈夫¶
<pb:KR4f0069_SBCK_006-92a>¶
　　夜卧菊花下¶
小帳秋眠下碧紗苦吟不就髩成華空亝幽事無人共&KR0070;起移¶
燈照菊花¶
　　二¶
夜卧眀燈對菊叢花隂&KR0077;土&KR0083;屏風床頭㺯影髙還下疑在東¶
籬眀月中¶
<pb:KR4f0069_SBCK_006-92b>¶
<pb:KR4f0069_SBCK_006-92b>¶
