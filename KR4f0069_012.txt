# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:34.923829
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB08n0669-2588茗齋集-第二千五百八十八册.
<pb:KR4f0069_SBCK_012-1a>¶
茗齋詩五言排律¶
　　　　　　　　　　　　　淮南彭孫貽羿仁著¶
　　夀童大申祉五十¶
與爾生同歲承平萬曆年飄零俱五十雙髩各蒼然流軰才名¶
讓連鑣出䖏先嗟君困韋布憶昔雅周旋繡乕分詞藻長鯨闘¶
酒泉壺驍天女電爐擁慱山烟角弈偏争道聫床每共眠時人¶
多辟易後起失攀縁所詣真殊絶来兹孰比肩河山賭劉項日¶
月暗丹鉛一字真堪老千秋洵有權平津寕恨晚中壘未云賢¶
驥櫪心逾壮鸞栖㑹獨鶱&KR0907;勤重相朂遲汝祖生鞭¶
　　歲晏二十韻¶
<pb:KR4f0069_SBCK_012-1b>¶
歲宴逢揺落江城更寂寥天文𥘉掃彗市并半吹簫國是弘羊¶
貴流亡碩䑕謡錢䡖浮白水賦急下青苗牛女呉分濶曺娥越¶
浸遥登䑓句踐壘撫軫伯牙橋百戦羣雄謝千秋韻士凋波臣¶
堪一哭山鬼漫相招侯改潜廻臘風纎欲上潮檐梅紅乍放庭¶
霰凍全消愁絶悲書劍徘徊望斗杓酡顔悲自失檢帙燭頻燒¶
誰乞金莖露新埋玉樹條鳴筝憐小婦跨鶴羡王喬老母常含¶
蓼辛盤莫頌椒躬畊慚未得頭責故宜譙日月虚危近春光管¶
葛饒此中宜釣弋吾道在漁樵舊反多軒冕狂生復復陶塵埃¶
依短褐雙髩莾蕭蕭¶
　　黄岡熊太夫人以五日八袠初度是日僉憲少子彌月得¶
<pb:KR4f0069_SBCK_012-2a>¶
　　二十四韻¶
熊繹開文胙嵾衡降魏華寳綸通徳里玉誥女真家曾侍司農¶
履言脩敬叔髽門風承有道梱政肅無譁穆穆光前烈䋲繩屬¶
後車名流生沔水才子出長沙祥覧寕殊視辛陽可並誇一朝¶
遘銅馬八口逐浮查賑饉資餘槖扶創起衆痂昇平經鼎革接¶
武在宫花陶鮓随封却潘輿畏路賖風清㢘訪莭霜淨憲官衙¶
填海方驅鐸撑天欲𥙷媧波臣争效職澤國免沉鼃愛日慈顔¶
駐延年握算遐魚龍㸔競渡艾乕挿祛邪寄縷俱長命分符佩¶
建牙更逢彌月慶正值夀星加麟吐雙垂&KR0807;飴含五色瓜獻觴¶
蒲遠泛褓繡豸重遮江漢黄州濶升恒赤道斜旄倪同頂祝忠¶
<pb:KR4f0069_SBCK_012-2b>¶
孝合冠珈驛使何時祭湘靈訪未差臺烏此南望心繞渚宫鴉¶
　　過金粟山觀弘覺革嚴道塲二十二韻¶
赤烏開勝蹟白乳徧遐陬異域髙人至傳燈古德留羣峰朝甪¶
里八月正清秋澗擘黄巢弄潮吞徐福洲函虚依品物諸妄㓕¶
浮漚大法中興日皇綱四表收　帝師真不丗僧海邈難儔退¶
位来金粟逃禪避石頭指天逢降誕𥘉地集熏脩結界成花蔵¶
連幢湧蜃樓魚龍混凢聖神鬼翊明幽血氣咸瞻仰重曈識袞¶
旒山河俱穆穆覆載両悠悠浩刼戈長偃輪王碩始酬當機笑¶
梁武弘䕶薄裴休婺嶺横台㕍吳分入女牛獨携笻竹杖䡖蕩¶
木蘭舟煨芋尋殘瓉烹茶問趙州自憐居士服幸入寳坊逰梵¶
<pb:KR4f0069_SBCK_012-3a>¶
網悲摩朅歸程冒石尤蔵名蓮社外評唱竺仙流莫負三生約¶
相期老比丘¶
　　謁尚胥橋伍相國祠十六韻¶
呉越當年事興亡在子胥覇圗紛割㩀烈士見誅鋤忠孝心無¶
二君親恨有餘由来多彼婦失䇿笑狂且侫舌何其巧謀身亦¶
已踈此邘尊莭槩遺廟䕶樵蘇怒馬潮三折靈旂鬼一車舟移¶
如屋蚌橋跨戴山魚附㑹傳神恠狐祥托掃除嫗巫慿　女土¶
偶配專諸不少吹簫侣空留直諫書薄逰成歲晚古木隱邨墟¶
乞食黄冠出嚴寒白雪𥘉墓田翁仲路芻狗社公廬郢客仇誰¶
報荆尸穴自瀦壮懷生感激彈劍獨踟蹰¶
<pb:KR4f0069_SBCK_012-3b>¶
　　甲子日¶
旋馬當時第髙門未有人前朝摧棨㦸老母意悲辛通德猶懸¶
榜餘光自照鄰凋零兄弟盡感㮣歲華新日者推年命天官騐¶
次辰星張離位正甲子納音真倐忽新豐徙居然故邸因桃符¶
增氣象樓閣想金銀喜洽交親外恩私燕雀均蛟闗潮向越谷¶
水輦通秦克害談何謬拘牽笑絶倫惟應喬木䕃培植幾争春¶
　　投贈甬東范潞公吏部二十韻¶
奎壁當垣上川原照甬東九流㱕水鏡列辟仰山公得士金臺¶
壮持衡玉尺同及門咸俊乂品物表清通秦晋真才藪闗河大¶
國風華隂撑漢立砥柱扼寰中所顧分凢驥登材必梓桐當年¶
<pb:KR4f0069_SBCK_012-4a>¶
舊桃李今日巳朱熊　主眷方前席臣心自匪躬㱕思鳴代馬¶
行旅托江鴻湖海雙㳺屐烟波一釣筒農書諳地母禅悦寄天¶
童嚢只詩千首樽長酒不空浮踪烏夜里信宿梵王宫金粟鷹¶
窠下黄盤輦道雄相期俱策杖𥘉月正如弓星聚天官動花辰¶
淑景融踈狂容傲客湫隘訪衰翁題字過車騎謳吟獻草蟲寸¶
懐徒耿耿清晝欲成虹¶
　　彈事¶
彈事章初下閭閻氣一新瀕年困𫾣扑比室話酸辛司計名方¶
削民間碩巳申滄波寛白水夏雨洽青蘋上顧誅求急官今聚¶
歛頻海天空漠漠星野暮鱗鱗稍慰創夷起聊存婦子親巫歌¶
<pb:KR4f0069_SBCK_012-4b>¶
歡賽社倡舞劇娛神俗汰能無儉年豐孰使貧何時見良吏重¶
返土風淳¶
　　秋桞十二韻¶
　　　貽搃角學詩丗父上海公有秋栁諸詠貽效為十餘首¶
　　　叔王父莭懿先生亦拈衰栁十韻其詩尚黏亝壁詩既¶
　　　流麗字復遒媚拊今思昔此景難追敬和得十二韻¶
東山娯柱史羣從竹林逰老去攀條惜情多詠物愁何堪如此¶
樹無乃不宜秋露冷三更笛天涯獨客舟那能怨揺落重復見¶
風流丗態猶青眼騷人巳白頭感時絲觸緒縈影月當樓前正¶
詩篇逸竒姿草聖遒綺言髙落落波磔偃颼颼餘廕誰相繼清¶
<pb:KR4f0069_SBCK_012-5a>¶
隂遂莫留徘徊故園廢惆悵昔賢休五桞門空在遺書爛漫收¶
　　董生寄買㯶鞋于吳門成十韻戯茟效為之¶
階下栟櫚樹團團丈有竒空勞持草蕢誰觧析霜皮雨脆横棼¶
縷風堅未襞絲織成無巨擘賣去少桃椎君向吴趋里遥尋市¶
販兒金閶花沒趾林屋霧乗欙朱履三千散青鞵幾両随鳬䡖¶
思變舄蛇竄笑憐䕫耳辦山人屩休依帝者師凉秋逐行腳徧¶
踏白雲陲¶
　　董大商隱以㯶鞵一䩫見餉歩来韻賦謝¶
躭竒至頒白脱屣逐緇黄敗屐煩頻蠟晨霜踐早陽多君㯶䩫¶
贈憐我跣㾗蒼綦織桄榔紫絇　蠻蜑香入嵐渾不濕踏雪儼¶
<pb:KR4f0069_SBCK_012-5b>¶
成行直上丹梯捷䡖便白足凉猿縁穿鳥道雀躍遇雲将過圯¶
今無墜携縢遂束装出門從荷蕢見屨莫升堂谿谷攀躋易褰¶
裳可濫觴¶
　　寄懷胡山移居梅里兼示周篔¶
自爾移梅里行蔵近芦何佳山雖覺逺勝反此中多句好園林¶
有民淳市井和鹿麋随藥物魚步集塩醝拜母時留客携妻觧¶
辟纑草堂忘旅食花塢任狂歌尺素聊相寄䡖航待一咼叩門¶
思劇孟提茟擬劉軻人事悲萍梗天寒改芰荷因風附来㕍為¶
報意蹉跎¶
　　喜雨¶
<pb:KR4f0069_SBCK_012-6a>¶
大火司炎正驕陽滿載函忽驚来霂霡未止洒㢘纖生氣勾萌¶
直飛梁瀑布銜廽翔歡鳥雀膏沐潤松杉無復需行盖還應命¶
酒監臨風殊勝浴當暑帢宜衫萬馬喧胥相千絲戛阮咸河流¶
清可俟塵界滌非凢雲濕山踰淡泉奔海不醎昭蘇新萬物混¶
一暝諸巖林蕨知應長携蓑荷短欃¶
　　九日無菊¶
清秋微雨後何䖏是重陽籬下誰逢菊林端未着霜薄寒增蓐¶
䋈小病閉茆堂風急低聞㕍菱稀懶出塘淮叢猶有桂魚澤少¶
為梁朔氣迎無射高真降長房登山懷管葛倡詠叠錢郎却憶¶
題餻客茱萸可寄将¶
<pb:KR4f0069_SBCK_012-6b>¶
　　子服信弦各以九日無菊和章見示欣然再叠前韻¶
餐英憐楚客方誦帝高陽叠至牋如葉篇皆字有霜誰知池草¶
夣不離讀書堂携屐同㝷菊觀潮尚過塘平沙思戲馬野涉羡¶
輿梁顧我衰攡茟佳人老退房名微恥克隱貲乏薄為郎只合¶
投詩社評論聽子將¶
　　三叠前韻示信弦¶
一從彭澤返十載憶潯陽今日逢佳節㣲寒少傲霜入林盡南¶
阮得句滿西堂花發長連蕚蒲生豈上塘不材宜寘社欲濟愧¶
為梁采藥投王屋飱芝笑子房君非籬下客寕慕殿中郎落帽¶
何當惜朋簮好共将¶
<pb:KR4f0069_SBCK_012-7a>¶
　　查王望給諫改授西臺復從臺班還省掖賦賀十二韻¶
左掖辭仙禁中臺借恵文聊徔簮茟侣暫謝拾遺羣威鳯垣初¶
下神羊角遂分巖廊雖異署對仗自相聞省院仍聯陛班朝縂¶
致君詎知曺事易依舊諫書旋青璅環重召黄門組載紛霜收¶
持斧路花𣪚躍驄雲夕拜歸綸闥横床謝禄勲端公俱避列給¶
舍慰交殷執㦸郎星粲含香奏謁芬風稜南憲重封駁動高雯¶
　　和南海屈翁山大均華嶽百韻詩¶
鶉首司清昊華趺矗冥茫圜儀交井絡坤位表金方扼險嬰圻¶
輔尊崇礼辟王名臚禹敦物職𫐠舜垂裳陡㧞横侵漢含砑巧¶
架梁峥嶸元氣洩劖絶地靈妨白虎垣凝鎮青牛道可望擘㾗¶
<pb:KR4f0069_SBCK_012-7b>¶
㴱巨蹠泥隙罅周防幻妄看雙掌傳訛尚半航鑚闚艱窒筍罄¶
欬砉鳴琅混沌雕鎸盡真形槖鑰蔵沙丘龍不死博箭桓無央¶
吻渇思船藕中枵想帝槳萬神屯岞崿両曜隱經常度孔穿惟¶
竅盤鉤銳有鋩學猿枝距踊駭鹿坂騰驤隴塞分超忽闗河礙¶
翕張東封驪鑿隧南贐鳥隨陽綆繘縈宦竇總排闢奥堂實沉¶
宜正昴少皥恰廻商俯瞰卑同谷遐觀眇太行堪輿盈幅頁粉¶
夲叠巾箱華盖揺璇液神樓眩絳房&KR2142;川昏累黍雍畤沒微崗¶
目瞬移毫末身輕賤稻梁罡飈凌栩栩汎覽苦芒芒縱未顛而¶
哭能無鬂已霜窮高負鵬背澀趾繡魚膓呼吸恒通座穹窿待¶
倚閶抉胸精震盪豁滯鬲汪洋顧我逰多卧懷人黯自傷山畿¶
<pb:KR4f0069_SBCK_012-8a>¶
歌徃徃醴瀵酌瀼瀼茅狗獰初馭朱旗倐載翔蜀門横雨峽吳¶
觀隔雷塘陳寳羞論覇磻谿罷釣瓚攀躋増感㮣丘壑洵難忘¶
翹企簮頻墜摩空袂忽颺幾家紛割㩀何䖏泯邉疆不改金天¶
仗居然玉女漿蒲池仍湛湛麟蹟故蹡蹡榖辟蠲三秀衣銖减¶
七襄雞啼夢天姥爵躍遇雲将智叟愚終徙彭鏗老亦殤聊晞¶
洗盆髮詎濫浴泉湯阻隘臨潼急圖經入陜長緘来吟嶽什怳¶
挹素靈觴酒母疑真降仙油儼乍甞肉飛升若木委蛻視空桑¶
屈子湘纍友秦逰蠟屐黄探幽傲韓愈大手壓陳璋龜息泥丸¶
夀鳶肩火色昌徘徊登落㕍躑躅且相羊幢節紛琳宇杉梧夾¶
院廊杓携魁攬拾晝暝宿熒煌胝蠒穿蛇腹腰縑貫鶴吭千三¶
<pb:KR4f0069_SBCK_012-8b>¶
灰浩刦百二扆圍障赤土煇潜爍藍闗雪噤當神區麗輿鬼太¶
極縂神章漢武勞馳使軒轅本聖皇躨跜䕫足踔郭索蟹行旁¶
鄠鎬鄰親切肴澠屇莽蒼壺驍巖電矢水激𥙷媧簧咽炁師玄¶
牝斟醇陋杜康河車輪軋札珊骨珮璁鏘姬滿廵寥廓齊諧紀¶
誕荒云䰟流漭瀁營衛走猖狂子午褒斜徑嬴劉古戰塲㶚原¶
陵樹少地胏藥苗芳繡嶺猶栖蝶邠溝更乳狼隰魈稱太上毛¶
女老流亡翠靄襟時濕松根坐屢匡枕支青突兀恠鎻鉄琅璫¶
盩厔宫留柞祈連界入凉川塗都㑹壮士馬甲兵强太白岷峨¶
翼中條郟鄏墙析城環顧盻砥柱頫軒昂衆水涇汧凑羣英璧¶
璐光霜鬐踶石駟宦鞅脫塵韁雰霧俄敷布風雷互頡頏燒丹¶
<pb:KR4f0069_SBCK_012-9a>¶
銀汞竈秘篆豹文嚢焦廣尋應識弘農籍共郷蓐收從戴勝黄¶
獨叵齎糧吹息干真宰神仙僅垢糠芝烹園季筥澗冷茗人槍¶
磅礡旋玄卯飛鶱跨紫凰洛書浮大谷巴字出平羗岳瀆侯兼¶
伯刋隨網在綱朕虞疲悉紀亥歩莫勝量秩祀標西狩安危奠¶
外攘鼓鼙驚革輅巫舞賽伶倡此碩何年塞三峰倘䧏祥徒披¶
捫蝨褐零落佩蘭纕仙札虚投廟天都漫赴鄣㻬琈誰種璞菡¶
蓞似聞香繁富踈該洽靈竒漏舉揚賦心抽縷縷詞海溢泱泱¶
斧削還推郢共工合讓斨鍼施丐盧扁斤拙抱吳剛押韻瞠趨¶
歩謄牋聽否臧詎堪題甕肚梯壁上雲床¶
　　送俞右吉遊大同¶
<pb:KR4f0069_SBCK_012-9b>¶
大漠窮荒盡黄河入塞流征行驅朔氣把劍向雲州交誼兼金¶
重雄文挾筴逰川原横㕍陣風雪攬貂裘藩鎮𨳩玄嶽烟花冠¶
白樓牙門長揖客建莭古諸侯欵市飛狐罷烽烟代馬愁邊聲¶
寒瑟瑟古道日悠悠草檄馳羗貊思家望斗牛閨中有紅粉夜¶
夜卜刀頭¶
　　送餞爾載之太原謁外舅王言逺方伯¶
驅馬大河北蕭蕭古太原丈人分陕重恒岳衆言尊汾水東蒲¶
阪秦闗左孟門地形資甲馬山脊峻藩垣客路霜前㕍郷心月¶
下猿邉榆風四起晋樹葉頻翻戰壘行騶識征裘禦貉溫鳴筝¶
過趙女挾彈走韓焉所遇忘覊旅相㸔若故園薇香開省署玉¶
<pb:KR4f0069_SBCK_012-10a>¶
潤館王孫掾吏争㸔玠通門答贈琨西方将輯瑞早晚覲含元¶
　　送信弦入吳得塩字三十六韻時將北上¶
幾度闗河别兹逰出處兼離情含越女行色望吳蟾叢菊重陽¶
晚清秋朔氣嚴㱕裝分陸賈賦筆黯江淹此去姑蘇冷孤帆細¶
雨霑專諸存巷曲梅福混閭閻隱逸寕煩問功名叵用占愛身¶
宜裹藥携易間垂簾北闕書應上東方米未沾明年宜禄命今¶
日信凉炎漫㓕蔵懷刺升沉聴典籖位高前倨畏官拙鄙夫㢘¶
盡謂鉤偏直能令突不黔九閽成否隔三握少勞謙以爾之才¶
器同儕孰等僉太阿犀燭匣軒鏡兎騰匳紫禁堪司翰黄麻待¶
押鈐柳禽非為黜漁父莫投詹市駿思酬價攀龍憶㧞髥南牙¶
<pb:KR4f0069_SBCK_012-10b>¶
通削牘左角照帷幨登廟求瑚璉須材必梓柟空慚寡兄朂肯¶
學媚郷閹兀傲甘荼苦鼾眠且黑甜懶尤過叔夜飲不讓陶潜¶
泉石盲成痼山風疥遂痁荒園稀阿醋小婦勝無塩彼既生公¶
瑾吾從衆子瞻聫篇多槀什長晝話茅檐銀蠟堆膏淚紅綾割¶
餅餤閒悰難再得宦轍有危阽秦海逥魚尾燕山立馬光相如¶
雜傭保季布在髠鉗時宰䡖賢路新皇重築巖驪駒淒乍唱¶
㕍字嘱頻添入夣惟池草忘憂頼酒帘恩波下霄漢屈指近傳¶
柑¶
　　幽憤詩三十韻¶
章　巴丘外䖍臺粤嶺交淒凉過鳥道零落墜弧蝥廣桞填車¶
<pb:KR4f0069_SBCK_012-11a>¶
淚蒲身縮脊茅想䰟乎萬里㱕骨以雙崤介氏灰蕭瑟要離墓¶
确磽賣刀貧部曲坏土冷炎敲徃者亡臣在其時仕版淆無錢¶
誰結綬多壘任盈郊老驥甘辭櫪羈禽亦愛巢墻東宜石隱堂¶
北且書鈔泉壑聊公課天山乆卜爻春秋花皎皎風雨晦膠膠¶
自謂長懸轄焉知忽繋匏孤城危累卵旦夕㫁芻茭百戰人羅¶
雀空弮壁射鮫嚼齦而碎齒引頸不膚撓岳瀆留形壽江山㓕¶
幻泡青烏寒未卜石虎夜頻虓慈母哀徐庶孤兒豈薛包汙塗¶
躬牧豕田舍婦迎猫緘口嚢无咎齋厨肉逺庖陽狂故頺放倚¶
醉漫號呶河盡枯魚泣駒無汗血梢乗軒逃戴笠横吹避喧鐃¶
詎足論車載何須算斗筲落英武陵岸古木孟城㘭一鼓從牛¶
<pb:KR4f0069_SBCK_012-11b>¶
飲相携涴鹿跑茟公頭莽秃蠻女舞飛髾並識長卿慢寕煩作¶
觧嘲¶
　　望海百韻¶
大浸旋函盖玄穹入混成包荒元氣外翕闢渾儀生聚沬融澄¶
液流形盪搆精隂陽占進退潮汐信忱誠孰使㱕墟滿終㸔倚¶
軸傾禺彊司帝旺向若悄䰟驚堙石愚填衛鞭山幻說嬴黿鼉¶
驅鐸仆㒺象索珠盲鎻掣庚辰惧針移子午横垂綸龍伯國嚙¶
址馬嘷城日本東羅案天台巽列屏黄盤沙邈漠白㙮濺鍧轟¶
両浙培如蟻羣流倒吸鯨巫門樞莫闔展武蒂孤擎析木揺分¶
野牽牛挿太淸古時馳道在此路翠華行波惡鴟夷革江紅斗¶
<pb:KR4f0069_SBCK_012-12a>¶
實萍童男徐福遁猛士項王䡖鮑肆疑腥凝鯢桓騐璧呈長生¶
無藥餌不死望蓬瀛詎見安期返徒傷戌卒阬興亡随蜃市抵¶
突亦鼃黽曬網漁樵話携潼牧豎争塗泥持&KR1109;鷸飽飯㗖鰕蟶¶
丗代滄桑逺丘陵牝牡更懷襄多汨沒井竈隱支撑鑿蠣零釵¶
㫁枯槎廢蘖萌逡巡吞百雉怛惕動三彭命使馳将作司空督¶
水衡緡錢糜巨億杙㭬震綖綋旁郡符齎送均輸户發丁寫圗¶
徴匠石蠲吉按王正雷吻喧邪許霪蒸汗祼䄇駕虹環夭矯偃¶
漢朓虧盈重&KR1062;巫支足低摩水母旌斵根干地脉徼福倍河榮¶
秦駐陳為爼天吳刃代牲太罇浮弱水掃篲擁欃槍從此揚波¶
息欣然斥鹵耕蛟宫鄰壠首𧖟火照魚睛巨艦屯塩牯中商裱¶
<pb:KR4f0069_SBCK_012-12b>¶
市征漉沙鍊鉛汞熬素粲飴餳厚槖收神扇洪罏躍沸羔朝廷¶
登㑹計狙儈握竒贏元氏通諸舶兹方富二京粧樓貯蛾黛畨¶
鬼伏鵁鶄卉服鯷人至鮫綃島客迎杭琛皆拇碌珍恠錯瑶罌¶
&KR1944;韎光騰燭文犀縷貫莖只今惟枳棘滿野自蕪菁澎湃雞籠¶
桀欹斜斤竹桁鷹窠栖舊刹葛母沒空塋王覇羣雄燼乾坤九¶
點縈蝸區開國土蠙穴立蠻荆嬃婺移躔次孫盧盗甲兵赤烏¶
埋有碣雪水涸分浜鬼魅黄巢弄螺旋孟姆泓汀洲剰桃核仙¶
嶺剷芝英至道龍雷蟄鴻鈞覆載烹沃焦滛衆竅文武煑孤鐺¶
四大沉灰合雙丸浴景盛尾閭交狵尾營魄定屏營吹萬驚風¶
后咸池礼日兄早年逢海嘯一壑泯兼并蝶舞巍巍礎鴉飛片¶
<pb:KR4f0069_SBCK_012-13a>¶
片甍敗舟穿壁落流骴溢溝塍蚶蛤黏扉軋鯸鮧上屋鳴梵僧¶
䖍薦拔旅櫬施哀㷀居者危乎殆亡之命所令邇来叨袵席疇¶
昔憶昇平振屧金隄濶騰輝玉鑑瑩履綦紛佩悦阮筑互琮琤¶
紈䄂低垂鳯清謳乍囀鶯墜簮窺彷彿惹髣閡髼鬇冶婦挑投¶
菓侯家宴雜鯖夜深譙不閉人散尚餘酲藉草眠朱罽迷花抱¶
緑筝音絲圎肉竹歌態歛唇櫻婉奱𥘉髫豎旗伶冒雪評割𥚑¶
酬雅意掩箑示㣲頳斯樂堪聯𬒮隹遊繼絶纓幽歡留夣噩垂¶
老勉峥嶸蕭瑟寒塘冷臺隍故壘嬰邉笳愴遼泬鉄騎躪猙獰¶
牌鱟屯戈　靈䕫殷鼓鉦長檣嵐陣陣泊櫓旭晶晶戰血膏原¶
陸尸蟲噆犬蝱髑髏山角戴胎孕矢夫弸浩刼恒難量蒙安利¶
<pb:KR4f0069_SBCK_012-13b>¶
用貞化胡師李耳御内笑籛鏗輿皁新從政王孫䧏庶氓聊供¶
遺肉母豈羡執珪卿布曳莱兒綵宫調子晋笙觀濤思托乗寒¶
食待題翃聚窟芬移鼎方壺釂舉觥鰲連于一釣鷗狎我同盟¶
承露将飱菊經霜待剖棖漩渦飜宿鷺激雪起飛霙汗漫無畦¶
域周流曠古情悲哉揺落意磅礡盡秋聲¶
　　過莭懿先生故周¶
　　　叔大父莭懿先生新居落成而疾革長安子安閣中帝¶
　　　子句而殁出父上海公題西軒曰今在識不忘也今㱕¶
　　　他氏矣感賦二十六韻¶
聫荆分柱史營室及徒杠定址勤規&KR0799;封緡罄帑樁拮据心獨¶
<pb:KR4f0069_SBCK_012-14a>¶
悴經畫巧無雙卜者輪班煞巫言祝女娏(女神/名)冩材求蜀梓徴¶
匠走吳舡海旭生樓觀門風逺市&KR2989;方鳩工不日賦鵩病難䧏¶
雖復投盧扁安能療士垹(士精如人乎/食之無病)燭隅空愴惻圭七戀跭¶
&KR2941;息屬猶三歎嗟咨隱一腔淒然詠滕閣何在只長江叔也成¶
先志歌斯聚此邦牓題飛運帚鼎篆茟如扛丗事旋&KR0550;馬連墻¶
吠徑厖勞人身事拙謝客足音跫賣藥常從蠡逃禅喜學龎文¶
園曾買妾織素弄當牕消渇羸成錮憂時悸益&KR0719;革朝遷㝢縣¶
水盗儆艂艭武負錢多貰馮驩食懶䭚青蚨子母貫紅友弟兄¶
缸質宅誰焚劵䘮髽孰誨從空祠匰漠漠寄殯影幢幢燕壘移¶
新社桃符易舊杠盈虚天徳正靈傑地圖控感憤蕭齋坐　花¶
<pb:KR4f0069_SBCK_012-14b>¶
燼夜釭¶
　　氷柱¶
自吟氷柱後誰復繼劉义似削銅為綆㣲鎔鉄作花倒垂懸霤¶
足鑿齒瑩簷牙洗髓通明徹澄空太液華蘂宫看不見瑶草思¶
何涯且踐㱕妻約難禁殺内家寒盟玳簮折呵手玉搔斜怨結¶
啼雙筯堅貞絶點瑕抱橋知噤尾𥙷石恐摧媧素杵非蟾搗銀¶
箏促㕍差立禅支二室乗漲凍三巴頭白添烏角童真有雪芽¶
水精含乍滴雲母了無遮一氣澄鮮外凝隂洞府遐消融成泮¶
渙栗烈歛槎枒巧斵天根露低𫾣月窟窪琉離空腹映幽闕洞¶
垣餘試覔金莖飲凌人正漉沙¶
<pb:KR4f0069_SBCK_012-15a>¶
茗齋詩七言律¶
　　　　　　　　　　　　　淮南彭孫貽羿仁著¶
　　和陸端木乕丘春望¶
入吳幾度訪金閶叠鼔廻颿出野塘映水踈籬隱花市閒雲磵¶
户出僧房春隂笠澤青冥上夜氣干将白乕傍過客休教感興¶
廢臨風把酒弔真孃¶
　　二¶
千頃雲端駕小橋轆轤跨澗引泉遥樓臺夾水行如畫花月蒸¶
人醉不消見説越溪能試釀尚聞吳市學吹簫只今惟有生公¶
石一掃紅塵鎮寂寥¶
<pb:KR4f0069_SBCK_012-15b>¶
　　三¶
人傳吾弟五湖逰到䖏題詩遍乕丘茂苑髙臺逰鹿下梧宫寒¶
食闘雞愁菱歌畫舫俱携棹竹院紅粧半倚樓七里山塘三月¶
暮繁華争説百花洲¶
　　四¶
錦帆涇鎻越来溪花隱横塘藕出泥冶女欲鳴西子屧逰人徧¶
踏白公堤城空鳥爪仙真去地冷魚膓覇氣低期爾荆蠻司採¶
藥誓從林下下幽栖¶
　　贈新婚¶
仙子風流舊有聲那教神女更雙成含嬌未肯酬新侣匿笑偏¶
<pb:KR4f0069_SBCK_012-16a>¶
生諱小名花影易横星月轉春山難状雨雲䡖欲知真個消魂¶
處誰道繁欽解定情¶
　　聞鄭巨展有庶嘗之選喜寄¶
司㓂經綸武庫長重㸔𬗋氣入文昌侍朝金掌趨鳷鵲珥茟銅¶
池下鳯皇賔客自填通德里門風不改讀書堂鯉庭尼父休相¶
憶學易從容髩未蒼¶
　　二¶
少年才藻冠京華㸔徧慈恩寺裡花經術名家推白乕文章大¶
手照黄麻趨朝璅闥聞清漏下直宫垣𣪚早鴉知爾髙門因丗¶
德緑隂廳事滿槐衙¶
<pb:KR4f0069_SBCK_012-16b>¶
　　三¶
舊邸星辰賜履邉文昌髙映紫微天銅龍入直宫花下金馬趨¶
朝視艸前衣傍罏烟常五色露分仙掌自千年羡君堂上頭俱¶
黒莫上寕親第一箋¶
　　和梅村祭酒詠物八首¶
　　　蓮房人¶
荷裳蕙帯學山翁懸解飄飄欲御風何用比花郎貌勝只縁製¶
芰客衣工經秋房老連心苦抱子絲長怨藕空羅𬒮不愁珠露¶
濕早霜膓㫁月明中¶
　　　桃核船¶
<pb:KR4f0069_SBCK_012-17a>¶
綏山刻就路分明丫角仙真卧欲横偷去東方&KR0902;暗度擘從西¶
母芥同行落英沿徑尋源小喚葉浮江用檝䡖况有桃根堪共¶
載丰彎投答棹歌聲¶
　　　繭乕¶
紥山啼後雪園開剪綵文貍借椘材斑氏釵低風色起蚕叢月¶
暈影蛾来衣裁毛女廻銀箔尾映流黄上鏡臺浴罷長眉思舊¶
侣烟鬟嘯入嶺猿哀¶
　　　茄牛¶
佳𬞞刻畫一犁收闘草還應勝帯牛懸傍戴嵩全似畫牽来織¶
女不禁愁紫苽𬒳體文成繡白露沾衣泣自羞老去童心逐兒¶
<pb:KR4f0069_SBCK_012-17b>¶
戯風蓑掛盡蓽門秋¶
　　　蟬猴¶
飱風吸露噪金方又入狙公賦芧行冠珥通猴驕衣錦花鈿過¶
峽有啼粧身䡖棘刺從林叟坐脱心空學𣑽王七葉相連奮泥¶
滓獨推善射属中郎¶
　　　鯗鶴¶
烹殘尺素復&KR0742;書觧道浮丘相不如石首夜寒孤影下枯鱗風¶
動九臯餘誰言羽化無毛骨便作神仙恥蠧魚却笑乗軒同載¶
鮑芝田税駕有瓊𬞞¶
　　　橘燈¶
<pb:KR4f0069_SBCK_012-18a>¶
洞庭春色冷難尋爇盡蘭膏一寸心擲果光中映聫璧傳柑香¶
外冷南金墜懐客去花偏暗作頌人来影欲沉應是木奴能卜¶
夜朱衣執燭滿華林¶
　　　蘆茟¶
中書體重廢傭畊班管誰誇㝎逺名風入葭萌揮草疾霜吹塞¶
葉磔毫成天邊題㕍&KR0742;應近夣裏生花雪尚横我欲掃空文字¶
障潜携一葦渡江城¶
　　戯和鄭四明騣瓶籃作兼呈巨展¶
秋毫新剪五[騣-凶+(鬯-匕)]齊巧約金缾絡索低露濕玉䋲偏近掌香生銀¶
蒜自成蹊𣪚花天女扶筐下結眊英雄綵仗齊携向夕簾鈎挂¶
<pb:KR4f0069_SBCK_012-18b>¶
明月送教盡影上璇題¶
　　聴絡緯作¶
馬札檐端盡夜啼應知此夕惱空閨支機欲動天孫錦急絞頻¶
催蕩子妻颯㳫驚聞秋雨過蕭條纔歇曙星低騷人為爾添幽¶
思倚枕髙梧小院西¶
　　題周行畫¶
周郎妙茟髙天下却寄相思入畫圗行盡江南好山水不知曾¶
到此中無秋林落落晴雲外野色蒼蒼返照俱記得題詩幽絶¶
䖏細㸔水墨尚糢糊¶
　　宿粒粟庵¶
<pb:KR4f0069_SBCK_012-19a>¶
滛雨山堂六月冰桞梢繋艇晚尋僧張燈毳衲移禅榻煑茗檐¶
花落井䋲酒戒持来愁靖莭米舂篩在問南能明朝擬踏秦峰¶
去欲借床頭萬歲藤¶
　　夜宿粒粟庵用子服壁間韻示衍公¶
丈室挑燈坐夜闌瀾翻千偈話無端已知觸手虚空碎何用𨳩¶
林粒粟寛携得軍持随地住把来如意問君㸔㣲吟不用敲銅¶
鉢一咲拈花舉似難¶
　　甲辰除夕懷信弦弟客五羊¶
去年此曰歲將除兄弟山堂共起居索句聫吟春榜帖張燈争¶
向夜来書桄榔樹冷蠻天逺蘿薜門深客到踈今夕知君㝎囬¶
<pb:KR4f0069_SBCK_012-19b>¶
首海南何䖏寄雙魚¶
　　乙已元旦用前韻¶
晨起挑燈罷掃除掩闗屈戌䕶幽居𥘉收顧况亡珠淚戱擬昌¶
黎賀史書詩帙丹鉛諸草徧盆梅紅綻幾花踈年来措大多貧¶
病欲鑿方洲學種魚¶
　　𥘉春訪匡庵南和尚¶
匡庵和尚相思久一别山城動隔年今曰尋梅携伴侣共扶斗¶
笠到林泉魚龍湧座潮音吼澉乍當門丈室懸小句拈来勞印¶
證石罏香燼有餘烟¶
　　病中衲山上人見訪即拈見懷韻奉荅¶
<pb:KR4f0069_SBCK_012-20a>¶
倚杖支離笑此翁雙扉不叩若為通鵓鳩啼歇開門䖏唐棣花¶
飄伏枕中病裏身心空萬事眼前風物寄諸公藥罏詩卷渾抛¶
却碩向牛頭學懶融¶
　　獨明上人見遺林下吟皆以一息清閒一息仙發端恐亦¶
　　未為自在也為下轉語二首¶
豈必清閒始是仙頭陀糞帚本翛然蘆花破衲寛于海竹葉䋲¶
床穏似船舂米厰頭皆了義草鞋行腳有真傳吟風弄月休相¶
攪林下何人觧入禪¶
　　二¶
真空無息亦無仙擔水搬柴䖏䖏禪破竈墮傍堪出丗笟籬抛¶
<pb:KR4f0069_SBCK_012-20b>¶
却任諸縁黄花翠竹三千首白足青泥十二年始此投閒閒始¶
得水牛旋磨犢犁田¶
　　和獨明上人詩六首俱歩原韻¶
　　　桞岸漁燈¶
踈林月黒半飄零髙下如螢落逺汀帯雨尚分殘燒白浮家暗¶
入晚烟青槎經霄漢随流火天倒漁梁有墜星欲借傳燈誰守¶
網夜深明㓕動溪萍¶
　　　石林樵唱¶
丁丁風送出巖中響荅霜林返照紅叠嶂穿来聲忽㫁廽峯轉¶
䖏聴無窮紫車月落千邨静猿嘯秋高半嶺空試舉萬松評唱¶
<pb:KR4f0069_SBCK_012-21a>¶
似爛柯山月更朦朧¶
　　　緑野農談¶
楊林雨歇挂風蓑蓐食晨光没曉河榆火浴𧖟桑尚小杏餳屑¶
粥麥旋磨𥿄鳶風息催山耜秧馬聲喧躍水梭應向钁頭尋至¶
埋菇麻歴亂出蓬科¶
　　　松風牧笛¶
叩角商歌入破侵隔林松籟更沉森吟䰟不昧三生石抱犢誰¶
知大隱心飈過虬龍寒戞戞隴頭楊栁暮隂隂知公自有無腔¶
篴提唱門風直萬金¶
　　　雲山書屋¶
<pb:KR4f0069_SBCK_012-21b>¶
幽栖不與白雲期繚繞書堂上日遲暮靄寒惟如映雪曉嵐潤¶
研易臨池聲随梵㖵誰相和寢䖏烟霞我獨私萬卷讀殘無一¶
宇圎通豈屬意根知¶
　　　草堂詩逸¶
山中索句尋齊已天上狂吟問謫仙不是清時容隱逸那教髙¶
詠徧林泉茅堂碓𥿄聞飛瀑松舍含毫掃碧烟直欲瀾翻闘千¶
偈清機迅作簫鋒懸¶
(原作額聫幨字走韻删去一字遂缺首句韻)¶
　　衲山長老復返巢庵戯用衲公辭巢庵原韻四首調之¶
知公乞食自年年折腳埋鐺笑昔賢老繭成窩重上箔春冰融¶
<pb:KR4f0069_SBCK_012-22a>¶
雪復為泉團蕉止取容身地阿堵何勞買隱泉莫道桑門無再¶
宿由来雙樹有因縁¶
　　二¶
老去霜顛任二毛絶交書巳寄山濤儘堪十笏容師子不復孤¶
飛送伯勞禪指深機誰共觧無絃古調向君操従公撥破金鱗¶
網不許鮎魚土竹篱¶
　　三¶
懶作維那與飯頭憨憨可共小児逰百千了義原無句四壁荒¶
凉并作秋收拾山河臧斗笠提携凢聖出神州草鞋枉費錢多¶
貫坐得蒲團破便休¶
<pb:KR4f0069_SBCK_012-22b>¶
　　四¶
荷葉腰包住且蔵短床曲盝坐偏長風幡死句青天閃羽箭機¶
鋒白棒當肉案砧前叅廣額飯錢算後度阿旁笑君終日搬家¶
計纔喫油糍又點湯¶
　　三月杪夀王念祈明府¶
萬里澄波卧鼔擊東風桃李自成蹊琴臺花滿千家月　井雲¶
生五色泥吏隱神仙来海上譚經夫子下闗西兕觥好向公堂¶
舉馴雉原頭麥秀齊¶
　　招燕和董大尹志¶
尋常門巷問烏衣寂歷茅堂語尚稀春色已随新社至舊巢如待¶
<pb:KR4f0069_SBCK_012-23a>¶
故人㱕低低紅否窺簾入剪剪䡖寒貼雨飛落月空梁相憶乆¶
天涯消息到柴扉¶
　　五日為許生子威夀湯司李司李莆田人¶
仙鯉神君治訟庭陶朱古宅訪丹經東方嵗徳桃如斗左角天¶
官李是星長命幾絲垂印組懸符五岳借圖形靈砂倘許門生¶
佩碩獻昌陽几莭青¶
　　破屋漏花香用獨明長老韻¶
緯蕭敗壁恰當風何䖏踈芬一罅中閉户不知春近逺欹梁時¶
透月玲瓏帋窗纔𥙷蜂穿入簾箔猶遮蝶未通鼻觀乆叅諸漏¶
盡色香觸發本来空¶
<pb:KR4f0069_SBCK_012-23b>¶
　　㳺魚啖花影用獨明長老韻¶
横斜幾樹映清流咲指噞喁誤出逰無㝎鏡花吞復吐餘香幻¶
泡沒還浮題紅冩炤河魴咽尺素加飱錦鯉愁妄見破除生㓕¶
巳空明何礙木蘭舟¶
　　&KR0907;潤卿别駕至海上投贈¶
深源雅望冠三台呉地分麾借椘材春過蠒絲蒲不試風清帯¶
佩犢𥘉廻滮湖月滿屏星麗槜李光生散騎来虚擬海濵留别¶
駕使君元是侍中才¶
　　鳥語和朱大龍¶
坐對幽禽可避喧喬枝歷歷巳忘言祗憐求友聲相應似共談玄¶
<pb:KR4f0069_SBCK_012-24a>¶
語不煩空谷送音生靜籟鳴泉移響入雲根何須公冶傳遺譜¶
欲遣紅兒刻羽翻¶
　　和鄭生四明四詠¶
　　　𥿄帳¶
薄帷仄理試新裁露愰山巾襞古笞水墨䡖籠少文壁青煤遥¶
避讀書臺熏爐不放濃香出花影常横淡月来莫恠髙人多卧¶
雪夣中夜夜剡溪廻¶
　　　菊枕¶
騷人搴采惜秋光一襆携歸&KR1062;絳囊卧起悠然傲彭澤床頭日¶
夕是重陽随郎輾仄英𥘉落獨寐㳺仙夣亦香從此秘書函不¶
<pb:KR4f0069_SBCK_012-24b>¶
得更㸔字字益風霜¶
　　　蒲席¶
昌　分青燕寝寛石床殊勝展琅玗織成九莭寕論寸舒卷三¶
秋却耐寒塘上懷人孤簟薄宫中伏諫上書難蓬茅孺子為門¶
敝好緝新編偃卧㸔¶
　　　蘆衾¶
姜家兄弟怯孤眠共采汀花代著綿山客寒添披毳夜釣舟醉¶
擁凍魚天緯蕭罷織泸蓬首詠絮長貧傲木棉知是菰蘆有人¶
物蒼葭髙卧白雲前¶
　　為馮生允升夀&KR0907;别駕¶
<pb:KR4f0069_SBCK_012-25a>¶
范蠡湖頭卉植靈重来仙　按圗經丹從媧氏山房煉髩向方¶
城洞府青佐郡清風騰驥足佩刀秋色上屏星枕中莫秘長生¶
訣倘許門人入帳聽¶
　　潮生日獨行海上二首¶
端憂散歩出郊埛霽色纔開島嶼青潮沸沃焦蒸日月海涵覆¶
載渾圗經畫橈出浦菱歌起駿馬障泥翠&KR1707;停我自多愁畏羗¶
笛昨闕折栁不堪聽¶
　　二¶
䇿杖西風冐紫瀾獨携起色上慿欄黿鼉石走驅山盡精衛沙¶
平下&KR1667;殘横海幾時清瘴癘羡魚無地着綸竿蒹葭雲水空凝¶
<pb:KR4f0069_SBCK_012-25b>¶
望欲採芙容出浦難¶
　　逰南山道逢朱二景肅黄冠曳杖下山笑拈一首¶
癭莭蒼笻倚座枯今秋小徤喜相扶黄冠山麓驚遥見破衲林¶
端笑一呼譚葛亂峰紛向背梵潮半壁坐虚無野僧不識西来¶
意辜負楊枝月滿途¶
　　登南山望秦駐白㙮長檣諸山作¶
秋漲連天沒板橋野航貼水繋䡖橈獨穿白道行来盡纔霽黄¶
梅濕未消海獸嘯風箕舌動香爐騰霧石帆揺孤笻恰喜無人¶
識踏徧峯頭巳落潮¶
　　二¶
<pb:KR4f0069_SBCK_012-26a>¶
潮音水月本来真豈為僧伽了丗因石徙風雷秦帝鐸沙横陵¶
陸海中塵茶寮雨後腥雲住草舍燈昏鬼炬新笑殺山靈空勝¶
蹟蒼霞不隔問津人¶
　　三¶
不為尋僧曳衲衣偶携芒屩叩岩扉空山無佛真長静半嶺飛¶
泉似發機茶磨峰廻村店合巫門水漲海天微身依頑石堆中¶
坐始悟生公説法非¶
　　四¶
病起登臨步轉疑微茫澉乍入虚危雲生大㓕㸔来㓕霜近髙¶
秋降尚遲斤竹渡橋人似蟻紫雲邨落路委蛇獨携土木形骸¶
<pb:KR4f0069_SBCK_012-26b>¶
在説與山僧搃未知¶
　　獅頭柑¶
洞庭春色報霜遅香摘金猊上玉&KR1250;耏帯餘甘供師利形傳元¶
夕供貢條支連蜷毛粟酸風起斑駁仙房脆液滋乆共木奴馴¶
狎䖏辟邪端可療詩脾¶
　　鴛央栗¶
上林嘉實報秋暉　占同房薦棘闈供向盤中猶共宿擲来筵¶
畔自雙飛瑶枝剖玉難分手湘釡浮金對濕衣珍重佳人私褁¶
贈合歡待擘細腰圍¶
　　渾沌鴨二首¶
<pb:KR4f0069_SBCK_012-27a>¶
　　　鴨卵垉雛已成形禾人以火炙之半猶含肓以辛椒塩¶
　　　豉炊之曰喜蛋伍氏所製尤擅名¶
呼名未及睡池塘見卵先投食憲章破殻半肓連太白糞金餘¶
毳帯中黄色凝榴于含膏潤暖發椒花點肋香何惜鴻毛委微¶
質闘闌抱子待君嘗¶
　　二¶
取炙沙頭减浪淘東風邜色動流膏形成太極玄黄合膬抱春¶
分鳥咮髙不羡子鵞燖露掌却驚燒燕乳拳毛侯門㕍鶩空盈¶
爼争似胎禽片臠豪¶
　　送南音和尚逰金陵¶
<pb:KR4f0069_SBCK_012-27b>¶
一葉浮江檥碧沙六朝王氣冷袈裟叅禅牛首探靈窟説法長¶
干𣪚雨花此别雲山無去住故宫烟樹舊繁革知公如意支頥¶
䖏遥望栖霞五色霞¶
　　二¶
龍盤千里舊皇州寳誌浮屠矗斗牛君自西来重問渡争教北¶
秀有分流草鞋不費殘榆莢坐具閒鋪古鷺洲到䖏向人尋佛¶
法阿誰撩著杖根頭¶
　　吳孝㢘甫及函緑堂落成二子仲堪叔獻同時授室¶
河干攷　冩新豐蓀壁晴𨳩萬緑中白晝宿雲承棟出清川俯¶
檻釣槎通芙容結屋趨雙鯉筦簟光輝各夣熊暫卷絳紗迎百¶
<pb:KR4f0069_SBCK_012-28a>¶
両後堂女樂按扶風¶
　　二¶
選石開軒鑿翠微書堂四照緑成帷已㸔玉斧脩瓊户共羡金¶
昆映彩衣趨鯉庭深垂藻井乗鸞人至動翬飛明年次第孫枝¶
發附報平安上璅闈¶
　　羅漢松¶
蟠枝移下鷲峯頭勁鬛鱗鱗舞翠虬葉近貝多長不懷寒分祗¶
樹幾經秋聲聞證入寒濤起諸漏空来午䕃流㫁盡根塵徴聖¶
果荒山氷雪滿炎洲¶
　　戯和朗印上人詠松卵二首¶
<pb:KR4f0069_SBCK_012-28b>¶
萬嵗青虬孕育成馬才隱鬛𣪚蒼精抱枚鳯翼疑雌伏帯子龍¶
鱗感濕生日月二形林罅合雲霞百竅茗烟横為君徧掃峰頸¶
實荷擔歸来五石䡖¶
　　二¶
抱實含虚百子蔵高巖雲雨混隂陽疾風驚墜危巢破積雪纍¶
垂玉申張腹上夣生竒勢出山根珀迸澗毛香知公不受秦封¶
乆恥雜桐輪宦寺傍¶
(啓禎之際天寕多詩僧秋巖朗印椘章諸公皆以吟詠/鳴是時胡職方震序姚山人士麟為之主盟二先生厭)¶
(平喜新創為敖牙詰屈之調即近體多為烽腰鶴膝蔵/頭歇後諸句後進效之成風駸駸多不可句讀是時詩)¶
(社諸僧亦多彷彿其體頃朗公門人以其集見示稍為/刪汰其中警句摘之附紀于此/紅葉掃𨳩炊茗竈白)¶
<pb:KR4f0069_SBCK_012-29a>¶
(雲捲起㸔詩簾/小㝎入床天散雨髙吟落帋海生潮/有山必㝎思携屐無髮何勞更正冠/寒雨半爐茶)¶
(小熟晴霜滿壁粉新泥/紅葉浸溪然濕火白鷗眠樹/晒晴霜/鳥喧簷際僧将飯犬吠花隂客乍臨)¶
　　和朗印上人醉羅漢二首¶
鷲峯飛鉢下金仙㳺戯糟丘両劇顛乆悟聲聞非是酒同龕彌¶
勒豈須禅百壺倒盡無生㓕五藴空来冺聖賢聊為人天通説¶
法何煩授戒麯車前¶
　　二¶
誰将聖果問阿羅潦倒西来意若何不用浮盃驚得度只将無¶
量譲彌陀沉酣尚惜醍醐薄圓頓真㸔梵網多笑殺攅眉狂乞¶
士空投白社漫婆娑¶
<pb:KR4f0069_SBCK_012-29b>¶
　　漢宫秋¶
淡緑迎秋淺著黄何人曾見漢宫粧蔵嬌院冷流金屋飛鵠衣¶
寒映建章影亂井梧䡖未墜露撗仙掌夜偏長玉階無限閒花¶
艸空向西風自㫁膓¶
　　錦纒頭¶
五色離披綴素秋誰翻宫様出纒頭支機織女銀河下伎樂仙¶
人晝繡逰豪客相㸔金不惜蜀江未濯錦争流自憐尚有班衣¶
在戯綵風前老未休¶
　　㕍来紅¶
秋入閒階物色竒䡖紅忽見㕍来時未霜烏桕驚歡變無路榆¶
<pb:KR4f0069_SBCK_012-30a>¶
闗恨信遲才子多情㸔寫葉佳人啼筯有顰眉西風莫畏朱顔¶
老潦落空憐宋玉悲¶
　　向日葵¶
晴旭暉暉四望開却疑黄珥抱輪廻傾陽自注孤誠徃獻曝何¶
心衛足来芝盖中天騰羽葆蜂房當晝隱樓臺扶桑咫尺東君¶
在碩上金莖露一盃¶
　　錦葵¶
蜀機减様織連錢翻入花叢徧両川捧日㣲忱心更小朝陽正¶
色照無偏寸隂一過金莖側片纈𥘉裁紫佩懸身是錦官非學¶
製園夫紅女自嬋娟¶
<pb:KR4f0069_SBCK_012-30b>¶
　　載水胥橋口占¶
風急天寒暮色青荒祠&KR1295;雀語空亭氣交冰雪榮枯㝎代隔興¶
亡戦伐停舟子拏音廻水脉𣪚人服食在茶經竹爐三徑應相¶
待抱甕歸来喜未扃¶
　　乙已除夕書感¶
白頭親在敢何之短髩今年况巳絲碩䑕暗驚苛網宻哀鴻獨¶
向㫁行悲江春殿歲祛殘臘山館誅茅𥙷舊籬身似營巢来去¶
㕍勞勞門户㝎為誰¶
　　丙午元旦¶
屈戌深扃乆避喧巳忘新曆改正元飄風頓折雙蓬髩春雨誰¶
<pb:KR4f0069_SBCK_012-31a>¶
私寸草恩朔旦星辰交&KR1280;尾浙潮子午上蛟門窮愁小婦空相¶
慰挟瑟髙堂滌酒樽¶
　　送陳大龍孫之任遼西三首¶
交情文酒共光輝此别闗山歲月違循吏功名留史傳神仙令¶
尹薄朝衣春来雨露寛如海塞下流亡漸已歸君到蒲鞕知不¶
試琴堂花滿訟庭稀¶
　　二¶
鳴笳叠鼔赴遼西碧水官河嫩緑齊山過盧龍俱北向春回朔¶
㕍尚南棲　帝郷貴戚居連畹司户軍書日刺閨良吏此時原¶
不易㸔君妙手洞然犀¶
<pb:KR4f0069_SBCK_012-31b>¶
　　三¶
駐馬荒城執手頻壮逰何必更沾巾度遼二月氷纔泮去越三¶
眠柳未新聞道西邊方𣢾塞只今北闕正需人政成早赴追¶
鋒召請急髙堂慰老親¶
　　豊溪夜宿有懷¶
髙枕茆堂夣不成隔溪山雨送殘更瀕年兄弟凋零盡一别闗¶
河歲月驚亭午流澌融淑氣平林鳥雀變春聲夗央湖上人㱕¶
未試遣樵青撥棹迎¶
　　二¶
雞犬㱕栖早閉門田𧖟夜火照深村移燈自掃塵懸榻煑茗𥘉¶
<pb:KR4f0069_SBCK_012-32a>¶
辭欵客樽児女病多添白髮寒暄話乆失黄昏三竿日上呼童¶
起䑛茟閒牕汙墨㾗¶
　　邨居雜詩九首¶
邨居避客若深山鳥雀柴門共徃還乕子兒童喧竹馬蜻蛉舴¶
艋過魚蠻東南海氣蛟龍外牛女星分井落間偶到此中成信¶
宿草堂終日不須闗¶
　　二¶
竹爐茶灶冷頻炊飯寵行吟曳接䍦寒柵草枯眠狗彘廽塘水¶
㝎宿鳬鷖縂無客屨常虚席獨有禽言觧和詩投茟漫書成一¶
笑暫来喜惬稱幽居¶
<pb:KR4f0069_SBCK_012-32b>¶
　　三¶
城市勞勞心事違闗情弱女訪庭幃燈期未過稀農務毛褐頻¶
穿綻客衣晴雨偶從鄰叟問竹林坐待主人㱕春隂連曰梅花¶
凍瓦鵲茅檐静不飛¶
　　四¶
山寒擁絮怯黄昏榾柮頻燒老瓦盆猫竹籬穿鞭笋疾牛衣屋¶
小酪漿温娛親耕稼身長隱養志琴書道自尊荏苒歲華消短¶
髩不知何䖏答春恩¶
　　五¶
古涇屈曲路盤拏喬木邨庄萬點鴉海客偶来相問詢滮湖聞¶
<pb:KR4f0069_SBCK_012-33a>¶
道欲移家文章時軰真雕葉愁病山翁類浣花勉自加飱扶藥¶
裏不須沽酒作交賖¶
　　六¶
凍雨零牕雪欲来山堂日晏未曾開晨興把茟鴉塗滿小婢烹¶
茶蟹眼逥張掖酒泉鳴甲馬上元燈火暗樓臺風塵此地原相¶
隔雞柵魚梁倚古槐¶
　　七¶
宿酒扶冠倦未醒坐聽三沸上銅缾山寒作雨脾經濕海氣生¶
潮土德青人事紛紜笑花鳥丗情歷落閉林扃児童不識衰翁¶
意只問春城可踏燈¶
<pb:KR4f0069_SBCK_012-33b>¶
　　八¶
三載重来舊此逰漫憐雨雪滯㱕舟髙年堂上應强飯小婦花¶
前㝎倚樓秦徑挿天山一色馬涇環宅水争流廻橈遅爾夗湖¶
上二月春深杜若洲¶
　　九¶
淺水沿洄信所之寒流出沒半鸕鷀梅花破蕚纔經雪楊栁含¶
青未着絲歲旦占風諳地母村人伐鼔賽天醫羈栖每羡田家¶
樂城市紅塵撲靣吹¶
　　詠物四首¶
　　　蝶鷂(吳人謂𥿄鳶曰鷂)¶
<pb:KR4f0069_SBCK_012-34a>¶
芳郊剪𥿄戯児童驚見雙蛾掃碧空素翅巧裁天畔月朱䋲偏¶
惹樹間紅身䡖遲曰㳺絲上風㝎風千綵索中我正花前夢莊¶
叟莫教線㫁粉墻東¶
　　　竹馬¶
截取瀟湘一叚秋騎来果下逐嬉逰不須觧籜批雙耳旋卷新¶
篁為絡頭青汗欲流朱沬赭寸斑俱作九花虬衰翁却憶當年¶
事児戯何曾識細侯¶
　　　楊猢猻¶
棘刺辛勤刻未成柔條雙簇戯山精雨絲曵尾眠還起風絮沾¶
毛臂更䡖染汁長衣供奉緑封侯本出亞夫營江頭金線攀應¶
<pb:KR4f0069_SBCK_012-34b>¶
㫁躍跎袁公墜腕驚¶
　　　紅菱爆¶
嗜芰先生興不違寓形然竹報山扉掌心雷小雙彎怯池角霜¶
枯亂雹飛驚見細腰鬆紫蒂似聞急拍鮮紅衣廣陵烟月菱花¶
破餘燼空燒水栗㱕¶
　　暮春感懐和陽羡胡山四首¶
春寒送雨點蓬廬冷落流光不上𥚑把茟偶然題竹户行歌何¶
䖏逐樵車桃花水足雷侵碓布榖聲髙麥滿畬此曰田家渾漫¶
興不須卧起弄琴書¶
　　二¶
<pb:KR4f0069_SBCK_012-35a>¶
天涯芳草惜春殘紅䄂誰家倚赤欄社雨林鶯愁浩渺風筝鉄¶
馬聴辛酸峡中流水聞琴逺鏡裏餘霜上髩寒聞道南荒新拓¶
地何人負弩過苴蘭¶
　　三¶
直北金戈渡渾同二陵禾黍徧離宫東南蠻觸文身外井鬼輿¶
圖武庫中捫蝨有人寒負旭飯牛割宅卧分風獨憐短褐行吟¶
者滿眼河山一寓公¶
　　四¶
茅茨四壁有垣衣每出尋春到落暉舊史槐空槎半緑新泥屋¶
小燕低飛月明蜃蛤潮𥘉上書到桄榔客未歸報道樓船須出¶
<pb:KR4f0069_SBCK_012-35b>¶
海側身𤇺火欲誰依¶
　　虎刺¶
油碧層層剪緑沉幽巖高下自成林銀花䕶刺蜂房逺恠石眠¶
苔虎跡深低綴赤瑛懸百子長留蒼雪盖重隂煩君位置傀迂¶
畫小景参差著短岑¶
　　雞嗉牡丹¶
緑葉剪葉彷花王百朶懸條貫錦嚢絳幘巧收紅嗉動朱絲淡¶
綴紫羅香頻輸繋肘愁車騎誤摘登山戯長房堪作沉香亭下¶
伴玉環為結縷金裳¶
　　詠物又四首¶
<pb:KR4f0069_SBCK_012-36a>¶
　　　燈花大士¶
蘭膏燼結瑞烟籠忽現慈容火聚中水月反從紅熖滿鬘陀自¶
在白毫空無明盡䖏芲長吐五藴光生照不窮試覔大悲心影¶
現傳燈葉葉見圓通¶
　　　蟹殻仙人¶
分泖霜髙褪甲天爲君尸解玉盤前河車臍轉嬰兒細黍粒丹¶
成妙相堅形鋉太隂黄獨抱房開牡籥蜕長眠谷神不死求虗¶
牝贏得無腸返自然¶
　　　欖核羅漢數珠¶
懷核𥘉過味諫軒梓形輪綴貫珠飜餘甘㫁盡三身轉四果長¶
<pb:KR4f0069_SBCK_012-36b>¶
懸両足尊刋削瘴烟圓聖諦摩娑幻質净塵根弥陀十萬持應¶
徧舌本聲聞滿給園¶
　　　鍾馗香墜¶
麝劑團成肖跛翁辟邪酷烈感幽通醜形鎮惡醧苻㧞獨足躨¶
跜躪射工山鬼佩来愁眇目終南圗冩魅啼風五絲繋得巴渝¶
箑物恠神奸乆避公¶
　　千樹桃花萬年藥為金老賦¶
天台隔海欝相望誰謂桃花路渺茫聞説仙靈多采藥羡君栖¶
逸事長桑三千有子蟠根逺萬歲為脂乕珀香却笑燒丹辛苦¶
客枕中空秘煑金方¶
<pb:KR4f0069_SBCK_012-37a>¶
　　喜信弦弟歸自海南¶
寒食梨花憶送君三年嶺外悵離群音塵揺落無来使兄弟存¶
亡那得聞春到五羊生瘴癘潮驅衆鰸起風雲尉佗城上空囬¶
首南紀山川自此分¶
　　二¶
汀烟嶺樹感離居池草欣然慰夣思懷䄂數拳携石丈㱕装重¶
載有珠兒同堂此别悲何乆各廋相㸔見轉疑欲問淒淒㳺子¶
意請君撿取箧中詩¶
　　三¶
朱厓儋耳接炎洲萬里南荒足勝逰海外文章推大手天中莭¶
<pb:KR4f0069_SBCK_012-37b>¶
序及㱕舟黄犀逼水羣靈徙伽木驚香二府流君自輝光動行¶
李非闗璣貝照華輈¶
　　四¶
度嶺南枝紀歲莗蠻方春色滿天涯蜑人不火魚爲飯黎女含¶
朱吐似花椰酒正香甘作客荔枝已熟可忘家機中錦字無由¶
寄雁柱生踈挂緑紗¶
　　五¶
五月榴花照草堂樽前把酒話他郷南荒俱言嶺外寒無雪那¶
得羈人髣已霜蠻語乆諳獞獠婢瘴烟不苦惡魚郷昌黎祠下¶
君應過曾酹椒漿荔子黄¶
<pb:KR4f0069_SBCK_012-38a>¶
　　二¶
䖍中兀立欝孤臺度嶺猿聲助客哀我昔曾經惟宿草君過此¶
地有殘梅西江父老傳遺廟南郡門生巳上台惟有滕王亭下¶
月清寒應識使君来¶
　　三¶
黄梅雨過改朝昏人事栖遲惬避喧反舌有聲驚未變同根巳¶
盡復誰言蚕桑計穏紅多女管葛山深緑到門在昔樂郊稱海¶
僻只今何異石壕邨¶
　　四¶
無定河邊列戌笳受降城外亂飛沙那能北極金齊斗消作西¶
<pb:KR4f0069_SBCK_012-38b>¶
羗雪後花昴畢光芒疑掃彗蛟龍曰夜有流查野夫寂寞憂身¶
事欲傍青門學種瓜¶
　　五¶
老去幽栖乆避人新裁白苧稱綸巾破琴百衲能循理佳杏如¶
拳莫棄仁乳乕聞風收墨吏弘羊乃雨祝蒼旻皂嚢璅闥多時¶
彦民隱何時達紫宸¶
　　六¶
金桃花落奈愁何海上諸山入望多雷雨虚堂驚霹靂簾櫳欹¶
枕側星河水衡徒惜泥沙盡精衛誰銜木石過安得祖龍鞭再¶
試更從石窟借黿鼉¶
<pb:KR4f0069_SBCK_012-39a>¶
　　寄宻庵獨明長老¶
梅雨山堂上欎蒸墻腰積蘚沒&KR1152;稜知公休夏依雙樹笑客逃¶
禪問五燈百舌無聲言句盡半空彈指月輪升池篁水鳥相詶¶
接三叩禅床嬾不應¶
　　泛舟海上望海外諸山雨甚不果豋秦駐有作¶
黄梅水長駐䡖航振屧平沙俯大荒石腳上潮随雨至鐘聲半¶
嶺出雲長欲攀禅窟尋賢首漫向仙山弔始皇斗䇠緑蓑如可¶
借捫蘿絶頂望扶桑¶
　　二¶
一繚諸山帯雨㾗遥從龍尾失沙村瀕年减竈漁塩徙是處降¶
<pb:KR4f0069_SBCK_012-39b>¶
旗盗賊尊柱破洪濛三白㙮中分翕闢九黄門應憐人作填河¶
鵲下&KR1667;髠殘淇上園¶
　　過蔵琳上人精舍用壁間韻¶
烟蘿汀蕋晝冥冥踈竹當階列翠屏秋到野雲縈澗白松聲亭¶
午渡河青閒花石磴時敷座幽鳥風牕巧䕶鈴殘暑未消心似¶
水觧衣聊為朗公停¶
　　八月十五日雨用韻¶
&KR0742;盃久與丗沉浮風人雨撩人感素秋獨坐始知良夜永佳期¶
空望海雲收将㱕白㕍䟍榆墜未到寒砧蟋蟀愁惟有同心三¶
雅在共携伯仲上南樓¶
<pb:KR4f0069_SBCK_012-40a>¶
　　題羙人圗用童衛尉韻¶
紅粉鉛黄縂不汙㫁雲将夣閉椒圖春愁埋沒渾難冩幽恨分¶
明强自扶人影偶来清鏡近天然妙入逺山無個中情思横波¶
裏觧贈非關有寸珠¶
　　黍米須彌閣春望和韻¶
傑閣東風動北溟獨山春色早潮青鶯花濃淡晴如雨蜃市虚¶
無敞不扃俯視滄波浮一粟倒垂空界入沉冥下方逰屐紛来¶
徃欲浣紅塵倚澡瓶¶
　　和梅里諸子長水泛舟詩¶
鳴榔置酒長水上相與楚歌詶寓公騷人巳徃不可作扁舟行¶
<pb:KR4f0069_SBCK_012-40b>¶
吟皆許同横山捩舵暑雲沒陽羡采茶旅思窮有母此身安義¶
命擊汰且醉清流中¶
　　九日次信弦韻二首¶
悲秋詞客感同羣獨坐幽篁頼此君悵望白雲無一斗未開黄¶
菊已三分金風露冷為裳早玉女霜高細杵聞寰海烽烟消不¶
盡何時登陟上亭云¶
　　二¶
朔風吹葉下紛紜小閣慿闌望轉&KR0907;把菊有人尋䖏土落霞無¶
句和高文天空片葉流㣲影海濶諸山邈不羣欲采芙容隔江¶
水相思只許寄南雲¶
<pb:KR4f0069_SBCK_012-41a>¶
　　秋日東郊無為叔園亭同子服信弦集字¶
行吟雅集倚清秋盡日㸔潮接燕逰湘畹荒来詩有約茂陵卧¶
後客重留雙文久别魚書暮片札初傳㕍字愁闗塞頻驚班馬¶
信江湖丗事両悠悠¶
　　查太孺人七袠夀詩時王望自給諫改西臺¶
綵輿曾奉海南逰服得丹砂未白頭直為主恩環更召可容¶
子舍佩長留斑衣舞借西臺繡愛曰梧添左掖秋共向高堂看¶
晝錦絲綸助𥙷五雲裘¶
　　和客秦川重九後一日雪中賞菊詩并次原韻¶
秦川獨客把寒枝纔過登高鬂巳絲青女九秋能詠絮白衣六¶
<pb:KR4f0069_SBCK_012-41b>¶
出觧催詩如澠酒凍揺羈旅度隴花飄攪夣思欲向東籬問消¶
息華山落㕍㕍來時¶
　　陳虞封新昏于曺詩¶
孟公在昔本豪雄今日風流屬次公樓上人龍文藻麗女中繡¶
乕貌圖工掃眉山入江毫緑索燭花飄謝絮紅誰道塤箎勝琴¶
瑟新知兄弟更融融¶
　　陸梁應武試得選¶
才名奕丗擅機雲共識英標可冠軍大手馳毫堪倚馬前茅奪¶
幟自空羣泥香乍暖環池藻𥿄貴争傳射䇿文鼂董封章終賈¶
茟同時年少搃輸君¶
<pb:KR4f0069_SBCK_012-42a>¶
　　上湯日峰朙府¶
乆托龍門仰巨公文章自昔譲南豐随車立至滄溟雨偃草𥘉¶
廻閶闔風境有琴臺鳴郢雪身携鳬舄下江鴻君侯自是神仙¶
吏暫攷桑田赴海東¶
　　張叟六十¶
早年䡖俠有知名中歲禪那喜托盟徧誦般舟無一字不須夀¶
者學長生千金結客樽長滿七貴迎門座屢驚今日閒㸔朝市¶
改桑田海市近蓬瀛¶
　　胡生續絃新婚詩¶
朱絃重見引神膠鳴鳯求皇意自教呵茟乍匀螺子黛塗椒莫¶
<pb:KR4f0069_SBCK_012-42b>¶
涴畫梁巢粧梅小點珠成蘂頬粉新融蝶試交聞道胡天并胡¶
帝可容角枕戯相嘲¶
　　九日餞錢爾載之太原省外舅王言遠方伯和梅里諸公¶
　　作四首¶
同人祖帳動高秋千里停驂賦逺逰三晋河山屏左輔二陵風¶
雨夾中州丈人分陜臺端重貴客當今第一流到日因君㑹僚¶
佐君㸔若箇敵應劉¶
　　二¶
月黑飛狐塞㕍高行装寒色照并刀白雲馬首河流合黄菊樽¶
前客思勞参井星文鈐右轄太原賔從壓西曹知君自是摩厓¶
<pb:KR4f0069_SBCK_012-43a>¶
手直上恒山勒綵毫¶
　　三¶
登高送别重凄凄一路秋聲傍馬蹄朔氣凝寒生塞上大河奔¶
駛下闗西俠流舞劍悲歌壮倡女當壚錦瑟低此去勝逰殊不¶
惡蒲桃酒熟易如泥¶
　　四¶
太行山色自㠝岏君去何愁行路難今日邉陲須保障發春方¶
伯覲長安紫薇省幕東床麗玄武天門北嶽寒到處登臨㝎囬¶
首他郷把菊共誰㸔¶
　　郣二郎新昏詩¶
<pb:KR4f0069_SBCK_012-43b>¶
仙郎冠玉見清標瓊府佳人舊織綃築粉薄施三澗雪沐香小¶
汲両峰潮玉罏𬒳煖頻添麝金屋泥温更着椒䡖點君家註荘¶
茟黛㾗染後恐難消¶
　　丙午除夕¶
流暉荏䒣自年年鳯觜燈寒炤未眠私喜高堂經歲儉長顰小¶
閤得人憐辛盤不用紅消炙慱局時携白打錢慚愧荷嚢似懸¶
罄江東米價薄時賢¶
<pb:KR4f0069_SBCK_012-44a>¶
茗齋詩五言絶句¶
　　　　　　　　　　　　　淮南彭孫貽羿仁著¶
　　題畫蘭¶
衆芳各自媚惟蘭傲幽獨舉丗誰相知竒石與古木¶
　　題畫九莭蘭¶
國香隱空山長與丗氛絶不知草莽中誰人識高莭¶
　　題畫幽蘭竹木磐石流水¶
幽蘭在空谷托根竹木林髙山與流水何患無知音¶
　　題畫雪中漁父¶
釣得篛葉魚持歸木蘭槳大雪滿千山空江絶来徃¶
<pb:KR4f0069_SBCK_012-44b>¶
　　除夕早起聞春鳥¶
歲序随年盡梅花未覺春&KR0907;勤枝上鳥喚醒倦逰人¶
　　久雨漫興¶
十日門不開春隂生雨足青苔上人衣柴門雨中緑¶
　　二¶
庭石寒益瘦蒼苔以為衣緑隂厚十丈盖我讀書幃¶
　　三¶
啼鳥下花枝雨滑花枝溜青梅墜階前喜得蒼苔厚¶
　　和人四時閨情四首¶
花枝作意妍草色多情碧妾自未知愁應憐不歸客¶
<pb:KR4f0069_SBCK_012-45a>¶
　　二¶
凉風入綃幕夏簟清于水邀郎相轉側待月屏山裏¶
　　三¶
明河横空庭映出䦨干字織女與牽牛殷勤識君意¶
　　四¶
寒梅白玉條手腕與同色感郎意珍重風前止儂織¶
　　和四時閨怨四首¶
小桃歡手種短短與儂齊别歡三見花鶯立髙枝啼¶
　　二¶
臨風却紈扇向月未闗情照見團團影空憐無限明¶
<pb:KR4f0069_SBCK_012-45b>¶
　　三¶
空窗鳴蟋蟀不是獨眠時起剔銀燈坐非因悵所思¶
　　四¶
宻雪下深閣凝寒入洞房熏爐空獨擁那復喜晨粧¶
　　戯題畫弄蟾捉蝶小児¶
䡖薄驚蝶才弄蟾清虚府大児孔文舉小児楊徳祖¶
　　新月¶
張燈避林風風動窗蜃缺素𥿄𥙷空楞猶見林間月¶
　　偶占¶
衝寒渡野橋氷寒平若鏡飢禽氷上行驚栖滑未㝎¶
<pb:KR4f0069_SBCK_012-46a>¶
　　夜行¶
䡖舟黒夜行近岸邨犬吠起㸔霜滿船北斗横著地¶
　　二¶
舟子冐寒語人影凍不流舟移氷忽裂驚魚觸船頭¶
　　除夕雜賦十首¶
　　　煑茗¶
孤悶不成飲揮杯起獨行空齋拾枯葉煑茗到天明¶
　　　熏罏¶
細炷慱山罏添香命童子布𬒳裊餘烟白雲絮中起¶
　　　篝燈¶
<pb:KR4f0069_SBCK_012-46b>¶
䋲床對篝火静坐却如僧夜半添膏起揺摇守歲燈¶
　　　茟床¶
拳石矗三峯無雲晝長黒弄茟間不休布𫀆遂如漆¶
　　　墨池¶
墨池容數斥巨茟大于手揮盡剡溪藤黒龍破空走¶
　　　臯皮¶
乕皮裁作褥般般金錯文雙趺承毳坐竒温固属君¶
　　　爆竹¶
山城爆竹鳴畢膞如亂柝幽人心自警攤書坐齋閣¶
　　　城漏¶
<pb:KR4f0069_SBCK_012-47a>¶
城漏自丁丁横参在髙樹起㸔霜滿天漏㫁人行䖏¶
　　　鄰雞¶
伏雌烹巳盡鄰雞啼亦稀恠殺長鳴者催人好夣㱕¶
　　　蠻婢¶
挑燈未成眠燈花照無寐蠻婢枕觚稜茶爐耳傍睡¶
　　再詠瓶中紫牡丹三首¶
摘得名花至瓶中取次𨳩寄言蜂與蝶容易莫頻来¶
　　二¶
棐几銅瓶濕閒㸔紫牡丹莫教逰冶客時近玉闌干¶
　　三¶
<pb:KR4f0069_SBCK_012-47b>¶
獨掩髙齋坐天香擁座宜追歡豪飲事惆悵少年時¶
　　簮花口號¶
短髩蕭條甚那能上籜冠&KR0907;勤謝紅䄂猶作少年㸔¶
　　二¶
凡髻如螺小幽花更著簮空憐垂老意孤負惜花心¶
　　噉菱作¶
玉甲分纎月紅衣褪緑蘋年年江上别却憶采菱人¶
　　野老摘送紫㣲花¶
慘紫茸茸吐空齋剪絳紗銅瓶坐相對慚愧紫薇花¶
　　少年行¶
<pb:KR4f0069_SBCK_012-48a>¶
銀盤方頥頬鬑鬑未有鬚黄衫錦半臂倒騎生馬駒¶
　　二¶
無事常帯刀雪花照刀口一曰三摩挲干将不離乎¶
　　三¶
宛馬疾于龍金鞿浴鉄騘前突金吾伏馳入上林中¶
　　四¶
朝入六傳塲暮向狎斜逰爛醉持馬箠&KR1196;罵文成侯¶
　　五¶
百萬判呼盧千金買角伎中座孹箜&KR1283;四座皆流涕¶
　　六¶
<pb:KR4f0069_SBCK_012-48b>¶
三旬九不㱕夜夜紅樓宿金吾詔大索勾闌朝蹴鞠¶
　　七¶
臨卬買妾去駿馬百金装不惜傾城笑雀釵雙鳯皇¶
　　八¶
日夕醉春風不知巳啼鴂不是不思㱕一生花底活¶
　　從軍行¶
椎埋惡少年郷里出名字㧞劍赴遼西吐手封侯事¶
　　二¶
𤇺火照甘泉從戎向朔邊那能閒鉄馬空枕大刀眠¶
　　三¶
<pb:KR4f0069_SBCK_012-49a>¶
角弓明月張刄㧞九秋霜男兒重意氣驅馬向沙塲¶
　　四¶
大雪臯蘭北胡風透箭瘢封侯今日事乗暗赴天山¶
　　五¶
典却千金墅傾嚢市寳刀紅粧臨别淚不染鸊鵜𫀆¶
　　六¶
百戦狼胥外移封得酒泉醉扶紅䄂睡聞角㧞龍泉¶
　　瓶中萬夀菊¶
藥卉佳于菊叢臺爛柘黄無因稱萬夀得致聖人傍¶
　　夜起灌花¶
<pb:KR4f0069_SBCK_012-49b>¶
絡緯催人起空庭踏露革夜凉泉甕冷帯月自澆花¶
　　偶成二首(五仄)¶
把酒坐對月月影落我手小婦笑勸我不飲負此酒¶
　　二¶
午夣睡未足鳥語喚不已酒醒夣亦㫁缺月枕上起¶
　　偶成二首(五平)¶
㣲風從東風翏翏寒濤生低吹庭前松皆為鸞皇鳴¶
　　二¶
豪逰城南隅香車交紅塵桃花何多情争妍車中人¶
　　飲光弟以杭箋及箑見貽各拈一首謝之照前平仄體¶
<pb:KR4f0069_SBCK_012-50a>¶
君從錢唐㱕相貽松皮牋欣然拈吟髭抽毫流雲烟¶
　　又¶
八月暑未盡徃徃理短箑喜汝復見贈爽氣動素帢¶
　　從孫户侯乞斑竹作杖¶
苦竹叢西路湘娥隱暮花従公分片緑扶雨過鄰家¶
　　二¶
湘妃江上别墜淚尚斑斑乞取裁為杖相尋峭蒨間¶
　　喜雨詩¶
寒田無稻孫龜拆作十字揮鋤播小麥屢折霜爬刺¶
　　二¶
<pb:KR4f0069_SBCK_012-50b>¶
乆晴無驟雨試騐老農言昨夜前楹潤雲生舊石根¶
　　三¶
山中夜来雨山泉幾尺添茶鐺愁正竭承霤就茆檐¶
　　四¶
新種蘭蓀茂秋来曝欲黄䔥蕭今夕雨添緑上瀟湘¶
　　甘州歌¶
甘州大于斗西望玉門闗黄羊及野馬出沒磧中間¶
　　二¶
長弓大羽箭胡中射鵰兒射殺張公子空鞍秃馬㱕¶
　　三¶
<pb:KR4f0069_SBCK_012-51a>¶
軍中四傳火連烽及酒泉戎王貫鏃墜雜部起狼烟¶
　　四¶
甘州四合圍戰士甲不觧遥聞講欵罷移軍返青海¶
　　食頻果作¶
珍品傳頻果㣲頳淺沁金山隂貧措大空自寳来禽¶
　　二¶
驅馬出青徐頻㜑滿秋阪黄玉縷飛絲胹香蒸作飯¶
　　三¶
分甘来巽女珍重遣雙鬟三叠紅牋裏封㾗搯笋彎¶
　　秋思¶
<pb:KR4f0069_SBCK_012-51b>¶
凉月照秋簟空床恨易生如何鄰笛裏偏作㫁膓聲¶
　　遼西曲六首¶
莫道遼西逺榆闗只數程祗今遼水上無復有邊聲¶
　　二¶
塞外胭脂少鉛華薄似霜流人上陽去多是漢家粧¶
　　三¶
十丈天山雪河氷春未開馬頭花亂落風逆紫貂来¶
　　四¶
野火生空島黄羊跡滿林乗槎浮海去帯土斸人葠¶
　　五¶
<pb:KR4f0069_SBCK_012-52a>¶
絶域無公事闗門立馬㸔高麗貢使過猶作漢衣冠¶
　　六¶
遼西無海禁海錯不論錢儂家東海上十載絶飛鮮¶
　　月下聞㕍¶
霜月白扵水燈花暗復朙獨眠人更起聴此㫁膓聲¶
　　夜起¶
月直照横床参横在樓角好夣成未成燈花開已落¶
　　閨思¶
東風吹小閣憔悴不勝春碩借楊花枕相尋夣裏人¶
　　二¶
<pb:KR4f0069_SBCK_012-52b>¶
不知三月盡春色在誰家次苐開還落無情妯娌花¶
　　三¶
自懴多情誤文犀佩戒珠鏡中眉黛薄偏學淺攵殊¶
　　四¶
枕上拆郎書寄儂新樂府背誦恐教忘自起教鸚武¶
　　秋思¶
晚凉下梧葉繁霜流細杵瑟瑟盡秋聲不是空堦雨¶
　　鴛央湖曲¶
夗央湖上住傍水是兒家認得蜻蛉艇刺船紅藕花¶
　　二¶
<pb:KR4f0069_SBCK_012-53a>¶
生小愛夗央移向鴛湖住朝夕見雙飛雙来又雙去¶
　　三¶
夗央両湖水並入太湖流别来湖上月一半為儂愁¶
　　四¶
湖頭諸畫漿一一似鴛央薄情夫壻去三載隔横塘¶
　　遠憶¶
連日東風急垂楊作絮飛應知郎憶妾馬上換春衣¶
　　古意¶
平生方寸心耿耿照秋水何必向吳鈎&KR0907;勤說知已¶
　　春日¶
<pb:KR4f0069_SBCK_012-53b>¶
未見一花發巳聞春鳥啼春光到何許𥘉月畫樓西¶
　　春夜偶見¶
燈上月未上倚闌如有人暗香簾幙下愁絶一枝春¶
　　夗湖迎春歌¶
東郊迎春去綵仗雜芳埃欲㸔春色至頭上百花開¶
　　二¶
流蘇垂四角結綺坐當中綵樓百二十二十四春風¶
　　三¶
妖童及姹女傅粉澤雙鴉攔春春不住休唱落梅花¶
　　四¶
<pb:KR4f0069_SBCK_012-54a>¶
土牛二色角勾芒五色衣買臣墓上去百戲隊中歸¶
　　五¶
何處㸔春好宣公橋外樓樓頭墜條脱正打採蓮舟¶
　　六¶
梨園十浪子俱作紅粉容㡌簷花倒挿不知愁殺儂¶
　　七¶
十里紅樓下胭脂并作春不闗春色至只看看春人¶
<pb:KR4f0069_SBCK_012-54b>¶
<pb:KR4f0069_SBCK_012-54b>¶
茗齋詩六言絶句¶
　　　　　　　　　　　　淮南彭孫貽羿仁著¶
　　人日¶
人日喜無人至香罏頻把香添連日風寒欲雪梅花未吐茅檐¶
　　二¶
車轍徃来流水柴扉閉若深山檢盡門前名刺禰衡可有其間¶
　　三¶
造謁走穿芒履罄折减盡腰圍客自姓名難記何劉沈謝依稀¶
　　四¶
丗事紅塵難了㸔山白石相招整頓行縢竹杖檥船秦駐溪橋¶
<pb:KR4f0069_SBCK_012-55a>¶
　　偶成¶
折腰未能作吏負郭無力躬畊但得擁書萬卷何假南靣百城¶
　　二¶
階上漸生碧草竹間不到紅塵悠然北窗髙卧自謂羲皇上人¶
<pb:KR4f0069_SBCK_012-55b>¶
茗齋詩七言絶句¶
　　　　　　　　　　　　　淮南彭孫貽羿仁著¶
　　雨中泛舟暫詣上乗庵避客得三首¶
雨後拖篷繋竹籬䡖舟貼水似鸕鷀蓮花座下經聲歇為訪阿¶
蘭練行尼¶
　　二¶
将軍遺廟尚古城西軒冕蟲絲印䑕泥試問優㜑誰了義上乗¶
庵外草萋萋¶
　　三¶
水月威光海印心耳根般若若潮音衆生夀者俱無相無始生¶
<pb:KR4f0069_SBCK_012-56a>¶
来豈自今¶
　　和粒粟庵衍公三絶句仍次原韻¶
　　　雪獅子¶
狐兎千林已絶踪霜耏粉距自然工知公胸有紅爐在吼地金¶
毛眨眼空¶
　　　藕絲¶
萬竅千端浣緑池搃然泥汙也無疵銀刀一下虚空㫁何䖏鮫¶
人㬰有絲¶
　　　䗶梅¶
厓蜜凝寒綻異葩金壺一色艶争誇蜂房偶墜銜為䗶可似心¶
<pb:KR4f0069_SBCK_012-56b>¶
迷轉法華¶
　　粒粟庵早起示衍公¶
伸腳禅床渇睡龍不知趺坐與參宗道人夣穏㳺仙枕分付闍¶
黎漫打鐘¶
　　二¶
来不相期去不辭扁舟随意任何之留題冩徧山窗𥿄掃折生¶
花秃茟枝¶
　　三¶
垢面蓬頭盥漱遅推窓投茟意淋漓木魚畢剥随聲問念佛師¶
知底是誰¶
<pb:KR4f0069_SBCK_012-57a>¶
　　聞春鳥啼¶
春鳥憐春盡日啼春光尚未到幽栖青青只有齊頭蕙已自含¶
香出紫泥¶
　　又¶
窗梅弄蘂墜無情驚起催春鳥一聲山鳥自啼春不𬋩東風寂¶
寂滿江城¶
　　東山半月泉用衲山上人韻¶
半輪山月浸寒烟不是山光不是泉觧得月中撈月影話頭當¶
為老僧圎¶
　　二¶
<pb:KR4f0069_SBCK_012-57b>¶
如玦如鈎搃莫攀清寒一掬自潺潺誰知指外原無月不在山¶
間與水間¶
　　章有堂牡丹盛開病足不得與㸔花之㑹有作¶
春風處處牡丹開爛熳穠芳照酒杯恠是花時偏伏枕今年春¶
色為誰来¶
　　二¶
花時載酒每經過濃豔空庭暗綺羅何事韶光不相待年年春¶
色病中多¶
　　三¶
病起看花觧自憐一時兄弟滿樽前不知明月千山外何䖏郷¶
<pb:KR4f0069_SBCK_012-58a>¶
心寄杜䳌¶
　　中黄弟折朱藤花數枝為瓶供適煑新茶因憶眉公詞朱¶
　　樹挂藤花喫新茶句口占¶
膽瓶香吐紫茸斜石鼎松風濺露芽却憶眉公好詞句朱藤花¶
下喫新茶¶
　　二¶
晚香堂下神仙客占盡風流翰墨塲今日藤花挂𥘉月一杯新¶
茗酹詞王¶
　　重九前一日御筵合卺歌¶
重輪明月上長安内殿傳杯慶合歡寄語人間共佳夕帝星今¶
<pb:KR4f0069_SBCK_012-58b>¶
日照紅鸞¶
　　二¶
少年帝子册長秋不羡長生望女牛玉帯宫娥司卺席齊呼萬¶
歲殿南頭¶
　　三¶
椒房複道近慈寜乾清宮女傳籌報五更今夜両宫須問寝¶
太皇太后在慈寕¶
　　四¶
司天太史卜佳期不用西人亞細儀閶闔平臨向黄道后妃星¶
映月如規¶
<pb:KR4f0069_SBCK_012-59a>¶
　　五¶
詞臣應製潤新條紅詔傳宣下隔宵自有章皇舊儀註何須¶
故事引前朝¶
　　六¶
教坊女樂内梨園燕罷鸞靴出禁門明日早朝應降詔不知何¶
䖏更承恩¶
　　七¶
玉女青腰未降霜佳辰明日是重陽御筵花燭寒花早朶朶宫¶
𫀆映柘黄¶
　　八¶
<pb:KR4f0069_SBCK_012-59b>¶
御幄更衣報礼成催粧格格下西清勾陳豹尾羣縀退今夕春¶
光滿鳯城¶
　　過陳氏樊圃有感作五首¶
二十餘年此舊逰酒酣幘墜碧溪頭同逰年少同多零落惟有¶
青山枕暮流¶
　　二¶
髙樓負郭俯蒼山大海空濛碧落間山客重来頭巳白庭花曾¶
識舊紅顔¶
　　三¶
荒草頺垣石甃斜芙容堤沒只寒沙舊題詩句難尋覔踏碎牽¶
<pb:KR4f0069_SBCK_012-60a>¶
牛滿地花¶
　　四¶
水雲沙鳥滿堦除碧海青天畫不如若使紅塵飛可到悔携雞¶
犬上頭居¶
　　五¶
當時湧月有髙臺臺下梅花萬樹開花盡移栽臺不見秋瓜牽¶
蔓上墻来¶
　　乞缾中菊花口號¶
城南秋色滿園亭乞取寒花上膽瓶莫帯鄰家蜂蝶至呼童冒¶
雨叩林扃¶
<pb:KR4f0069_SBCK_012-60b>¶
　　福溪六詠次韻吳維申¶
　　　函緑堂¶
庭花開盡尚飛香萬緑隂濃上屋梁誰破閒階蒼蘚色問竒人¶
過讀書堂¶
　　　師子石¶
青猊瘦攫庭中石耏瓜森森古薜㾗雨後月明蒼霧起却疑香¶
吐慱山根¶
　　　戯魚軒¶
凭軒影動㫁萍𥘉誰道天家結網踈暫作隱鱗東海畔客来莫¶
道子非魚¶
<pb:KR4f0069_SBCK_012-61a>¶
　　　垂綸䖏¶
幽栖贏得静中身試展絲綸向水濵滄海横流君未出豈容此¶
䖏學沉淪¶
　　　讀書舫¶
水中結屋坐悠悠身丗真同不繋舟髙卧此中論出䖏青山未¶
必許㱕休¶
　　　錦繡堆¶
四靣繁花錦幄䡖隱嚢棐几照人朙草廬事業書千卷商畧行¶
蔵有墨卿¶
　　十月十四日懷弟望客金山城¶
<pb:KR4f0069_SBCK_012-61b>¶
落魄窮愁笑此身尋常酒債豈長貧可憐兄弟同飛絮飄泊天¶
涯一旅人¶
　　二¶
金盡床頭四壁存誰從岐路飯王孫知君旅館逢𥘉度黄葉蕭¶
蕭亂打門¶
　　三¶
屢從樽酒説平生意氣如雲一座傾今日舊時知巳在黄金可¶
得借交情¶
　　四¶
落落髙陽一酒徒嚢錢欲盡向誰沽懷君空有肝膓熱分宅寕¶
<pb:KR4f0069_SBCK_012-62a>¶
能振旅途¶
　　再題素箑¶
三年不見圗中景幽夣常懷䄂裏山今日清風㱕便靣自驚重¶
到水雲間¶
　　舟宿彭家堰戯作¶
彭家堰口霜滿天布𬒳夜泊彭郎船此中卜宅混漁釣姓氏莫¶
向漁人傳¶
　　二¶
彭家何在堰有無若為逺近彭墩湖我来此地尋舊隱隠約雲¶
山入畫圗¶
<pb:KR4f0069_SBCK_012-62b>¶
　　載水胥橋作¶
山澗泉枯不上瓶扁舟汲水弄珠亭昔時靈&KR1109;無人見濺沬珠¶
璣濺水形¶
　　二¶
風吹飛霰打舡頭短棹将㱕又復留為爱尚胥橋下水帯氷横¶
漿入中流¶
　　鮑家橋夜行¶
鮑外橋外海塘西月黒風吹雪作泥夜入荒園無犬吠鬼車啼¶
罷亂雞啼¶
　　小年夜詞¶
<pb:KR4f0069_SBCK_012-63a>¶
　　　吳人以新正二日之夕為小年夜新正三日為小年朝¶
薄寒小小透䡖綃小雨将春送寂寥小婦樓中小年夜一時并¶
作可憐宵¶
　　二¶
今年今日倚春嬌㧧得雲鬟嬾上樓斜挿栢枝花一朶傍人説¶
是小年朝¶
　　三¶
自憐生小易魂消不觧春愁弄玉簫畫得長眉粉狼藉鏡屏小¶
立閃紅潮¶
　　四¶
<pb:KR4f0069_SBCK_012-63b>¶
宜春綵勝學人描新様裁成小歩揺向晚璅窗増獸炭慱山罏¶
小火微燒¶
　　五¶
蘭膏重作火三條雙結燈花大小橋五色綵牋頻照影喜㸔百¶
子映紅椒¶
　　元宵詞¶
春城燈火亂繁星絲𬋩樓臺夜不扃欲向蛟宫借明月&KR0784;珠常¶
帯海波腥¶
　　二¶
角觝魚龍戯百蠻山棚走馬舞鰲山豪家合樂争開宴奪得梨¶
<pb:KR4f0069_SBCK_012-64a>¶
園第一班¶
　　三¶
到䖏笙歌慶上元夜逰迸燭火城繁窄衫子弟多䡖薄腰鼔平¶
頭打十畨¶
　　四¶
香車油壁衒妖嬈杏子春衫帯屢飄偏是夜来燈市裏當街絲¶
管閙元宵¶
　　豐溪㱕舟¶
紅梅點點似丹砂折得㱕舟挿舵牙沿路漁人盡相訝今春正¶
月有桃花¶
<pb:KR4f0069_SBCK_012-64b>¶
　　衲山長老見訪不晤戯占¶
山僧近日何功課十萬彌陀一句無昨日到門應見我草堂梅¶
吐両三株¶
　　二¶
我即烏巾行腳僧㸔山日日一枝藤何常不與公相見㱕聽鈴¶
聲打㙮稜¶
　　花朝¶
春隂連月草蕭蕭未見東風上栁條不是尋春人並至那知今¶
日是花朝¶
　　乞花子分種¶
<pb:KR4f0069_SBCK_012-65a>¶
淺白深紅一院花何人剪取越溪紗秋来零落無收拾乞種西¶
鄰野老家¶
　　大乗庵募脩諸佛偈¶
十方三丗原無佛莖草須彌自有身六度平超三毒盡何花不¶
是果中因¶
　　寒食¶
今年春色較来遲二月清明栁未絲欲向桃花問消息半開照¶
水路傍枝¶
　　二¶
垂楊何䖏出鞦韆花裏髙樓髣髴邊半雨半晴人倦後倚闌目¶
<pb:KR4f0069_SBCK_012-65b>¶
送㫁膓天¶
　　訪胡山不遇¶
賣藥山人出未還柴門不鎻掩雙環虚堂直入無人見階草青¶
青鎮日閒¶
　　與渭臣弟共卧齋中有作¶
篝火松窗抵足眠瓶花月影共蕭然酒醒同話淒凉事風雨連¶
床又十年¶
　　題畫竹¶
湖州一泒荒凉乆又見松窗三両枝記得新晴金璅碎晨光東¶
壁影来時¶
<pb:KR4f0069_SBCK_012-66a>¶
　　瓶中紫牡丹口占三首¶
數朶妖姿艶欲流穠香惹得此身浮花枝不信能消恨吹送東¶
風一夜愁¶
　　二¶
天香國色為誰栽蜂蝶紛紛逐影来惟有多情紅䄂在玉壺相¶
向獨徘徊¶
　　三¶
名花脉脉似忘情那識春愁觸䖏生便向藥罏禅榻畔也應記¶
得髩釵横¶
　　戯題旅庵僧房壁¶
<pb:KR4f0069_SBCK_012-66b>¶
粥魚齋磬共朝曛静坐禅房搃不聞聞撿貝多尋了義隔窓釵¶
釧任紛紛¶
　　二¶
粉面妖姿作意妍經行胡拜出人前道人巳㫁春愁乆一任空¶
林呌杜鵑¶
　　三¶
老僧行腳徧天涯手卷携㸔坐落花共話雲山過亭午竹爐幾¶
沸雨前茶¶
　　過黙庵視無聲圓明二公㙮¶
竹花漠漠水淙淙雙㙮参差鎻石幢惆悵談詩行坐䖏白雲依¶
<pb:KR4f0069_SBCK_012-67a>¶
舊滿西窗¶
　　鍾氏種菊多佳種拒户甚嚴客必踰垣乃得入戯占¶
黄花滿地不開門敲徧東籬古竹根只放墻頭叚干木共随花¶
影過頺垣¶
　　同商隱東觀看菊子静齋中¶
紫雪紅霜滿户庭同人相對眼俱青就中品第誰爲冠惟有檀¶
香古鶴翎¶
　　題畫¶
驟雨横風吹滿天幾乎飜却釣魚船折荷爲盖遮不住急棹蓼¶
花深䖏眠¶
<pb:KR4f0069_SBCK_012-67b>¶
　　二¶
盤盡千峰與萬峰深林紅葉少人踪隔溪聞有洛生詠不是隱¶
鱗是卧龍¶
　　漸磐叔送菊¶
相約重陽訪菊花幾回負約訪山家倉琅聞叩雙扉急荷擔籬¶
霜帯月華¶
　　聞㕍¶
秋盡空庭落木𥘉故人天際近何如西風忽送南来㕍為報相¶
思一𥿄書¶
　　二¶
<pb:KR4f0069_SBCK_012-68a>¶
漠漠青天㫁㕍行凋零兄弟髩成霜那堪今夕空齋客夣裏聽¶
鴻一夜長¶
　　看金氏菊¶
小院踈籬菊盡庭牕前不設䕶花鈴高低黄菊紛相映采藥人¶
來户不扃¶
　　雪中口占¶
素幌朝来耀碧紗衝寒早起候梅花瓊瑶滿地難收拾呵凍氷¶
壺自煑茶¶
　　又¶
銀鴨濃香透𬒳池雙人睡足酒消時蜃牕宰刺花梢響壓折紅¶
<pb:KR4f0069_SBCK_012-68b>¶
梅第幾枝¶
　　小年朝詞¶
宜春翠勝稱安翹花滾裙紅摺未消侍女衣篝漫收拾今朝正¶
是小年朝¶
　　二¶
胡粉鄰家不計錢紅㜑緑姆各紛然喬粧不恠相唐突萬福攔¶
門說拜年¶
　　三¶
連朝早起倦梳頭懶髻低窩半臂韝香糯䡖丸送天地挂門紅¶
串一齊收¶
<pb:KR4f0069_SBCK_012-69a>¶
　　四¶
纍絲百喜貫釵梁繡户俱粘八吉祥明日餻糜祀司命呼鬟浣¶
婢向厨堂¶
　　五¶
薄施粧粉髻䰐鬖栢子斜拖百寳簮通草巧花連日換就中爱¶
挿是宜男¶
　　六¶
三朝新歲両朝霜曉起輕寒&KR1062;閙粧更啓巾箱上眉艷春山暖¶
入紫貂長¶
　　七¶
<pb:KR4f0069_SBCK_012-69b>¶
小小生来及妙年新年新月闘嬋娟粧成半匣菱花鏡却似𥘉¶
三巳上弦¶
　　八¶
枚个雙簮學内家雙行纏瘦努金鴉連宵小婦長當三日登堂¶
自逓茶¶
　　人日詞七首¶
鍼廂繡帖冷今春玉指鵞笙暖炙頻却喜今朝是人日綵絲剪¶
勝作雙人¶
　　二¶
人日今年似去年梅枝含蘂栁含綿春寒不喜雙弓飲香飯祧¶
<pb:KR4f0069_SBCK_012-70a>¶
花滿甑妍(陽翟單公潔家貧名/為雙弓米/桃花/紅秈作飯色如)¶
　　三¶
正月花齋摘蔓菁五辛甲煎和瓜丁自教膳祖行珍法六一遺¶
湯滴菜羔(叚文昌行庖曰行珍館老婢掌其法曰膳祖/張手羙家每莭專賣一物人日有六一菜/閭門)¶
　　四¶
未到燈時已閙春細腰羗鼔跳花神金錢擲地教兒弄却憶曾¶
經卜逺人¶
　　五¶
獸炭罏温欲雪時梅粧未就両鬟垂鏡中人字當窻過㕍陣屏¶
山上九疑¶
<pb:KR4f0069_SBCK_012-70b>¶
　　六¶
椒酒屠蘇滿四鄰蕭郎已醉不知春自憐宜稱新梳掠孤負金¶
花勝裏人¶
　　七¶
赤堇百子閉金鋪香引糟雲上玉壺小醉自調人日鳥風翎五¶
色放飛奴(王建封命吏鈔動植䟽訛鴿字為三成人日鳥建封/不達文義每人日必首羔此鳥)¶
<pb:KR4f0069_SBCK_012-71a>¶
<pb:KR4f0069_SBCK_012-72a>¶
