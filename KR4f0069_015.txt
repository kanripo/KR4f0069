# -*- mode: mandoku-view; -*-
#+TITLE: 茗齋集
#+DATE: 2015-09-12 00:39:35.124311
#+PROPERTY: ID KR4f0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB08n0669-2591茗齋集-第二千五百九十一册.
<pb:KR4f0069_SBCK_015-1a>¶
茗齋詩¶
　燕山小草五言古詩¶
　　　　　　　淮南彭孫貽羿仁著¶
　　燕山懐古六首¶
燕昭&KR0108;衰服求士飢忘飱英英辛隗流湍水赴國門樂生振長¶
䇿仗信秉櫜韃二城雖善守亦欲&KR0038;士存功髙道𫠦忌身去明¶
主恩黄金臺蕪没覇業惡足論不見千年表狐狸木魅言¶
　　二¶
羊角與伯桃同心如合醵褁粮適諸侯相携互僕御道逺難並¶
前進退両無㨿俱死惜徒没一存或猶庶風雪空𣗳中故人從¶
<pb:KR4f0069_SBCK_015-1b>¶
此去嗟㢤上卿秩不暖䰟衣絮兹義足死生尚其愧猶豫¶
　　三¶
荆卿㳺燕市酒酣意氣壯平生方寸心白刄烱相向西去㳺咸¶
陽赤手扼虎狼羣英一時集置酒易水上不須漸離筑壮士色¶
惆悵秦王肉視燕眇若廷無人咫尺督亢圖何煩設九賔擿柱¶
計不成燕社自此畢君㸔餒死兒亦作松間客惟有渭上虹至¶
今貫白日¶
　　四¶
田疇洵竒杰烏肯事公孫浮海達洛陽流涕報墓門退築徐無¶
山柴車柵短轅寇鹵㫁鈔掠服此明信敦假彼梟雄力一掃蹋¶
<pb:KR4f0069_SBCK_015-2a>¶
頓䰟布衣竒策建不拜爵賞恩歎息清風&KR0376;日没原上邨嚄嚄¶
頺垣下惟聞牧豕豚¶
　　五¶
西出長安門榆柘何晻靄南望獨鹿山樓桑更安在當年大耳¶
公目已無湖海車騎産同里猛厲夻朱亥鼓刀賣履雄㧞刄河¶
山改風雷得其翼雲雨流光采龍乕合有時丘原猶㟴&KR1394;¶
　　六¶
石郎抱羸疾不朝仗帝&KR0078;英雄有運&KR0070;乃作帝豝兒歎息十六¶
州未知趙宋誰俄焉遼金壘已作元明基黒龍長白間雄若萬¶
馬馳真氣固有定羣策徒爾為¶
<pb:KR4f0069_SBCK_015-2b>¶
　　天鳴(七月十五日)¶
宵長不能𥧌仰視見明月空館竟蕭條萬籟静不𤼵忽聞&KR0907;雷¶
作疑已孤電没披衣望林端飛霰皎凉樾河漢自蒼蒼纎雲㫁¶
超忽夜䦨更就枕峥鍧聲未歇&KR0104;時心閔默已白簮上髮&KR0009;言¶
慰羣公何以&KR0024;天闕¶
　　弔定南篇和鄧州禹峰宗老作¶
雕乕在檻中曵尾同伏雌一朝投大澤長嘯雄風随偉㢤長白¶
英豐頥磔蝟髭束髪從島帥血𢧐尸魚皮一奉蓬莱檄乆戍津¶
門覉東人虐遼戌不異雞犬為王之&KR0108;東海&KR0221;臂寸刄持山東¶
七十城爛作杵下糜中丞礟碎首莱撫咼觧肢全齊盡土崩邉¶
<pb:KR4f0069_SBCK_015-3a>¶
帥入援綏&KR0045;帆黒龍江為此興王資　文皇識雄槩㧞自逋¶
亡纍授以上公秩俾屯遼海陲結托恃主恩不受權要知伐楚¶
謀不用定秦功見推&KR0025;此&KR0009;心膂元戎綂六師南征下武陵&KR0045;¶
斾江漢湄洞庭浸無岸澄為飲馬池五溪跕鳶墜三苗伏壘夷¶
士飽鷓鴣鮓刄膏槃瓠脂　帝曰粤未寕王其填撫之休粮¶
荔支浦剡矢桄榔枝鱷魚烏&KR0017;宫汛掃無蚍蚳尉佗椎結人&KR0091;¶
臣遂髠耏乗勝踰桂嶺蒼梧寘鼓旗闞彼銅馬魁間道詭出竒¶
四山定西幟圍匝月暈𧇊象陳横丘陵交加矛鎩施怒鼻雷鳴¶
&KR0197;毒熖飈翕吹觸門樓忽崩蟻墜我守陴五千死𢧐士援&KR0376;㓂¶
益滋刀折國殤㱲戰苦孤城危望闕𠕅拜謝臣力竭難支積薪¶
<pb:KR4f0069_SBCK_015-3b>¶
以自燔手劍刄諸姫従容乃引决英風颯&KR0016;箕長城萬里壞九¶
重悼嗟咨南招矢服䰟築冡祁連陂王身既狥義血胤無孤&KR0660;¶
惟有弱女存趣召入宫帷　太皇𦔳膏沐后妃為結縭孫郎¶
傅粉質主壻作門楣朝脫白身籍夕印黄金垂　帝寵娘子¶
軍蛟龍繡旌麾侍婢環劍俠轅門拜閼氏桓桓定南軍十萬皆¶
熊羆縣金横玉帶大帥&KR0002;偏禆不見汾陽女節鎮捧奩&KR1250;生男¶
何足喜生女惡用悲君㸔𦘕眉主乕帳握鸞鈹十二羽林將¶
何如紅粉兒¶
　　維揚懐史相用歸徳侯朝宗韻¶
南國成陳隋中興無李郭萬&KR0016;渡江来指顧金焦涸乞師表不¶
<pb:KR4f0069_SBCK_015-4a>¶
𤼵結恨臨春閣史相雖仗龯麾下本單弱猥恃徑寸心遂荷天¶
下托鳯督内秉權羣公俱燕雀朝議曰紛拏藩籬自窳薄霄小¶
崇甘陵黨禁申蜀洛空持北伐詔恃鎻沉江鑰烟花秦淮市粉¶
澤窮丹艧維辟尚崇飲云誰𠋣摧擴中原任甌脫虚懸吏纍若¶
河洛趣進師無乃費荒度軒昻四强藩綂以使相幕𫠦請咸掣¶
肘事權日寖削靖事獨忠勇比肩盡班爵廣昌東平軍酒食烏¶
鳥攫妖姿曰歌舞士女旁俘畧分鎮各上㳺樓船逺沿泊獨驅¶
興平旅披榛掃藜藿敵境逼孤軍難詶渡河約隂謀賊大帥剚¶
刄起桮杓反噬倀為導出柙獸靡縳奪符椎晋鄙召&KR0333;𢦤鎮惡¶
彈丸廣陵城豈遂支攻掠恩深僚佐狥義激師徒躍一死事何¶
<pb:KR4f0069_SBCK_015-4b>¶
禆臣誼則綽綽&KR0133;言祚靈長厲&KR0017;見汛廓同心惟靖南灝&KR0148;騰¶
翕霍刎身以報國不&KR0018;平生諾援毫冩壮烈手茟両無怍糜血¶
膏黄壚流芳委玄壑山青江渺渺水白石鑿鑿臨流弔遺事精¶
爽怳有作¶
　　詶武曽長安客舍見&KR0300;韻二首¶
性本畏城市豈不慕林居丗&KR0224;既云宻山林寕晏如親老安近¶
郊未敢逺畋漁余家滄海上山嵐横烟墟置戍多堠人臨淵徒¶
羡魚慷慨登古原南望弔無諸風波警潜鱗千里巾柴車逢君¶
燕市傍水寒葉飛&KR0004;磊落一寸心相照固有餘¶
　　二¶
<pb:KR4f0069_SBCK_015-5a>¶
青雲盛意氣謂不&KR0018;生平義命乆自安誰云薄丗榮何用季主¶
卜窮達任吾誠養拙固其宜非以&KR0060;髙名故人依日月舊好在¶
班荆素衣易為淄淇衛濯我纓迢迢西山色庶敦招𨼆情伏枕¶
益歸思馬瘏不可行拂袖自兹去東臯長耦畊¶
　　太山渤海篇投贈王阮亭祠部¶
巍巍聖人居太山峙崒嵂渤海環其左&KR0165;靈盪雲曰清英元氣¶
上趵突騰泌滭夫君既挺生榛蕪闢奄銍菁華流玉聲黄中縝¶
温栗連枝盡璠璵光澤耀莫匹名流讓門第吏治推文茟先朝¶
琅琊王蟬冕甲天室將相相接踵棨㦸夾衢術節鎮環堦除金¶
紫逮騶卒六代有興衰烏衣仍第一君才宜秘書抑首就法律¶
<pb:KR4f0069_SBCK_015-5b>¶
器大固有餘無𫠦事鞭抶從容鄼侯書署尾俄已畢詞清訟亦¶
稀風動簾瑟瑟放衙孤鶴鳴開卷吟抱𦞃閒㸔廣陵花次苐標¶
甲乙風流映江表水鏡㱕評隲春官更清曹䕫龍奉輦蹕退朝¶
常秉燭書聲吹散帙過門呵殿児每聴駐蓬蓽夫君本無𩀱顧¶
恵我弟遹異氏如一姓友昆而膠&KR0238;唱詶滿京&KR0160;一日聲名溢¶
麗情工秘辛艶句鏤屈戌瀕年各南北萬里離鴻鳦賤子乆沉¶
淪熏䑕户長窒時得奉音徽何期接清謐于今千秋業云誰更¶
討質當年歴　公探古肆羅罼同時狎齊盟屈指僅六七白雪¶
已零落青雲眇相失邇来耳食徒抨撃借口實鍾譚自幽榛三¶
𡊮尤俚躓王李與李何卿雲爛回霱咸池張洞庭震蕩沸洄潏¶
<pb:KR4f0069_SBCK_015-6a>¶
五字䓁連城下者猶百鎰旁鳴颯弱音伏砌𩔖蛩蟀作者愈紛¶
呶蹶張&KR0108;狂獝大雅當復振非公復何述朱鳯在髙岡威遲不¶
可即来逰集阿閣自為聖人出衆鳥何啁啾蓬蒿怒决疾仰視¶
雲中鸞翂翂徒翐翐¶
　　聴客談靖南侯遺事作和雲間張洮侯韻¶
襄洛既淪亡羣梟思帝制崇禎之末年事事乖措置一時南北¶
鎮諸將茅土&KR0013;吳黄唐左流封拜抑何亟西平及定西與靖南¶
而四是時秦巳䧟乃失我西鄙丗事何可論悲歌付沉醉靖南¶
實桓桓智勇咸體備&KR0108;身起偏裨首尾見遼事孔耿躪東萊糜¶
爛深足喟重臣身已尸欵議書徒賜侯與祖寛䓁跳宕盡邉帥¶
<pb:KR4f0069_SBCK_015-6b>¶
蔑視孔家兒曰請與君戯鋒接遂披靡侯益&KR0148;盖丗揚㠶奉頭¶
竄不敢少留憇𢧐扵廬鳯間大小百十計賊望牌子軍相戒勿¶
䡖易寕南屢&KR0013;闖圍掠肆忿&KR1264;擁衆避闖鋒郢人尤毒恚舳艫¶
沿江下焚掠良縦恣聲&KR0091;勤王師漸于國不利先臣佐留樞詰¶
戎蒐伍弊江上諸草&KR0060;雲翔合亡頼列鎮咸入援奉此廟算秘¶
靖南長八尺凛烈表英𦤺紫髥跨髙&KR0016;赫奕天神至俯視花馬¶
將風采亦殊異南都聿𠕅建四鎮争攘臂五萬靖南軍無一非¶
精鋭良玉𠕅犯闕望而避其銳幟惜㢤秉國臣忠良肆屠薙猛¶
將時豈無𫠦置違人地中原雖版蕩凌䮐尚未縊移侯倡前茅¶
當不至隕躓興平反側子詎能率忠義遂令狂定國剚刄公無¶
<pb:KR4f0069_SBCK_015-7a>¶
忌軍政一不綱决裂及神器淮&KR0045;困衝輣采選遴嬌穉青盖出¶
白門侯已知無濟鄭氏家三侯棄主若敝屣瓜步筏未前金山¶
㠶迸避廣昌遂崩角偷生首領貰反更躡宮車忍睹軹道莅彼¶
夫徒&KR0804;顔思托開天契定國不汗死洪範北庭逝榮華㡬何時¶
萬&KR0010;斗印繫寕知三寸桐寓形終有&KR0009;血氣亮終盡汗青責誰¶
諉峥嶸闖子骨誠何慙委質進賢冠纍纍孰不斯人愧英風想¶
餘勇激烈增予企¶
　　北酒品詩十一首¶
　　　凉州蒲桃湯苐一¶
凉州醸蒲桃十千醸一斛清芬非有質自然成芳馥引滿無英¶
<pb:KR4f0069_SBCK_015-7b>¶
雄沉深穆陶㳤羙人眇難即相思隔空谷¶
　　　晋酒第二¶
晋酒天下冠醉客非醇醲十年可不敗澄鮮異酒容中和盡妙¶
理聖賢同𫠦宗醴㫖有尭舜百觚師千鍾¶
　　　内酒第三¶
内酒出尚方九醖成醇酎純醲欲熏髓芳㫖難勝口不遇大度¶
人焉能悅重厚此道今已無人間固希有¶
　　　易酒第四¶
燕市聚酒人易酒為上品爽烈若易親温粹未全稟如逢悲歌¶
士擊筑風前飲必逢君子徒庶可無餘瀋¶
<pb:KR4f0069_SBCK_015-8a>¶
　　　羊膏酒第五¶
羊膏味稍甘清英見純徳寛和&KR0116;有情恬愉似無力但存貞白¶
心亦足柔剛克風𦤺殊自佳吳儂雅相識¶
　　　濟上薏酒第六¶
濟性本清勁薏實乃&KR0127;身水乳一相合爛然見天真微甘能和¶
苦深得茗柯神雅士長不&KR0773;願以樂嘉賔¶
　　　淶酒苐七¶
長安索醉児涞酒柔而㫖春愁夣易醒花釅情如水雖慚君子¶
交𦍒未甘如醴百壺試更沽塊㙼澆難止¶
　　　黄酒苐八¶
<pb:KR4f0069_SBCK_015-8b>¶
北地苦黄酒&KR0112;成和以檗老傖巧為目傾甕任浮白新柳渾河¶
上鵞黄弄春澤蕭條野店中亦足娛行客¶
　　　稉酒苐九¶
吳稉雖膏粱視&KR1045;少黏埴釀稉寡濁醪踈爽無餘地還如流寓¶
公髙興仍似&KR0009;醉醒本不殊松風作鼔吹¶
　　　&KR0112;酒苐十¶
騾背赤日炎瓢杓&KR0112;白酒甜淡非乳泉甘辛稍雜糅蒸酒啜其¶
醨一升釀盈斗秧馬勞歌時可少此君否¶
　　　燒酒第十一¶
南中蒸糟雲北土燒麥多祛滯雖迅烈五内巳焚和日以斧斤¶
<pb:KR4f0069_SBCK_015-9a>¶
利坎離方寸過吞刀復吐火奈爾諸傖何¶
　　　北方酒盡此中州有佳酒京師惜無致者不及品目北¶
　　　傖搃以燒刀為上品祛滯攻熱可耳釀品之烏頭附子¶
　　　也豈養和之具㢤抑之扵末聊醒老傖之夣¶
　　查都諫王望邸夜談故友董吏部紫冒海南見夣感賦呈¶
　　都諌¶
董公特立士為文亦畸孤雖善二三子一言雷同無抱絲渡大¶
海耻&KR0025;㫁髪徒甬東師既潰重趼赴閩都見扳作選曹上書矢¶
匡扶出師趣鄭氏不畏撩虎&KR0161;𫠦&KR0133;復有違泣血奔蒼梧哀&KR0197;¶
望行在猿&KR0924;&KR0429;共呼&KR0650;&KR0625;一腔碧捐麋七尺俱委形故交邸付¶
<pb:KR4f0069_SBCK_015-9b>¶
此忠貞軀心随古帝䰟泣血南劍趨桐棺葬嵐窟青蝇集生芻¶
山魈為守冡猩猩𦤺臘膢故郷七千里渺渺天一隅存亡両不¶
聞何以慰區區念我平生友東莞組且紆歡言笑執手得子遂¶
歸歟踰嶺與涉江夣不離須臾夣㫁且有亡相憶復踟蹰不因¶
孝㢘言安知良友殂捐金返瓜髪作書𦤺諸孤白馬翩然来芻¶
靈以前驅瘴雲為我開絮雞為我濡復魄枕黄壌馬鬛照泉途¶
秋燈夜相語英風揺燭趺范張雞絮情萬古永不渝¶
　　贈新安查孝㢘匡来¶
孝㢘湖海彦結納徧寰瀛聲&KR0160;動輦下𫠦至席盡傾才髙忌乃¶
集遂罹黨錮名　丗祖實爱才未忍殺俊英一徙榆闗表五¶
<pb:KR4f0069_SBCK_015-10a>¶
載遼西行王公咸倒屣每以上客迎縳茆作&KR0070;椽析葦為簾旌¶
&KR0191;雪毉無閭射兎銀州城天寒擁爐坐蕭蕭讀書聲身忘在遼¶
海遂此幽居情　今上念放士說築召還京如君洵偉器寕¶
遂老韋衡際會固有時雲雨必飛鳴覊棲在京國寒暑忽巳更¶
托契多賢豪到門皆列卿鄙夫来海曲燕市得班荆樽酒屢接¶
歡燕笑歷晦明肝膓何落落片言識素誠今當即長路潞河滌¶
塵纓同是天涯人臨岐各屏營良晤非有期能無心曲縈&KR0907;勤¶
托綵牋聊代報瑶瓊¶
　　長安客&KR0213;送静公南㱕故山¶
閒雲本無心去来原如幻行腳住京&KR0160;偶值芒鞵綻長安車馬¶
<pb:KR4f0069_SBCK_015-10b>¶
塵不上方&KR0129;襻破衲吹布毛飄若梅花瓣日行㕓肆間詎&KR0533;謁¶
榮宦惟&KR0025;石小兒(同里石生楷行藥都門痘疹竒効/咸&KR0091;為石小兒生供静公故戯之)藥鐺煑葵¶
莧飯罷望西山䇿杖盧溝澗飜然懷故林徒歩逐&KR0127;輚我出𩔖¶
雲㳺㱕裝早已辦送公返吳天朔風先南㕍¶
　　帝京十二詠戯作示同逰者¶
　　　驢馬矢¶
長安佳麗地寳馬間雕輪車馬𫠦踐塲遺矢相因陳條風一動¶
物吹作五色塵既上侍中貂亦滿丞相茵熏衣少香令&KR0126;形無¶
璧人糞壌為百和牛溲劑五辛此中馳騖者不&KR0773;汙車巾¶
　　　蠍¶
<pb:KR4f0069_SBCK_015-11a>¶
神京𩔖仙都麐鳯集仁躅烏知堂奥間潜此&KR0877;生毒張距鋒既¶
銛著刺痛何酷汝形本&KR0126;惡多𢦤意安欲大道任虚㳺齎怒乃¶
成觸壮夫驚螫腕狂王歡寘獄掇拾祝醫工跣行戒童僕君㸔¶
長安道在在皆此屬法曹言路傍蠆尾利鉗頊羡殺吳儂郷甘¶
&KR0397;穏舒足¶
　　　壁蝨¶
豪逰入帝郷謂上五雲去生憎蠕蠕族先已要津㨿薦枕早登¶
床提領在冒絮&KR0976;我膚屢創㣲躬供饜飫醜𩔖本生成一氣觸¶
難禦瓜撮不可聞溲惡其殆庶龍涎劉鶴劑徒然費湔濾宜有¶
逐&KR0424;夫與爾相暇豫徘徊老京&KR0160;未忍叱歸馭¶
<pb:KR4f0069_SBCK_015-11b>¶
　　　蝇¶
蝇本附熱者宜其滿皇都鼓翼釜甑間聚族還群呼郇公厨自¶
滿不遺范菜蕪晚吟猶抱筆午夣争縁膚麈尾秃仍集紈扇疲¶
難驅交嘬良馬驚偶㸃新衣汙青雲附驥人公等何必殊警夣¶
賴賢后盈朝皆吾徒非遇&KR0010;寒候誰明堪有無¶
　　　炕¶
㳺戲鳯城中向夕投棲止所遇咸土床瓴甓以作第空懐莞蕈¶
夣徒有形骸累曲肱驚枕石企腳虞曲觸趾身非雪窖人凶塊¶
空坑委著火更焚和重茵尚如燬必也條侯健堅卧能不起惆¶
悵温柔郷先生且休矣¶
<pb:KR4f0069_SBCK_015-12a>¶
　　　溝¶
聞道御溝頭春波随緑上宫葉有詩流垂楊飛絮颺我来逰帝¶
里無復東西状㫁塹垣際横茅坎門相望厠牏乗月傾遺矢迎¶
風嚮謝公疲捉鼻勾踐驚扼吭汾澮難流惡觸𤼵不可障奈何¶
錢刀徒&KR0115;行無骯髒¶
　　　䭧&KR4692;¶
金臺上客供每具必胡餅随地無不然侯門及市井無饀中復¶
麄捩齒咽易鯁堅如煑鐺石醜𩔖随胡癭羣傖相啖噉風捲在¶
俄頃馬騶珍褁糧黄口争引領恠殺諸吳兒忍飢終見屏¶
　　　蒜¶
<pb:KR4f0069_SBCK_015-12b>¶
蒜本出胡中遂汙諸夏口南中噉不無北客飱必有皇都五侯¶
鯖此味首盤缶搗泥或乞醯擘片先下酒豪談觸鼻至凑氛鄰¶
坐走吮箸驚厠籌殘&KR0325;疑渤溲安得萬斛泉雞舌煎百斗一滌¶
京傖吻庶堪同飯¶
　　　丐¶
賢達且乞食况彼飢寒夫淮隂非漂母餒死城南隅𫠦嗟京兆¶
轄猖獗容此徒其魁擁巨萬抱妾衣璣珠不逞亡頼兒百十行¶
與俱詣市任頥指㩴　蔑敢呼沿巷有猦母叩頭牽人襦不避¶
司𨽻仗反罵司閽奴逢謹趨讓諸公正當途¶
　　　僧¶
<pb:KR4f0069_SBCK_015-13a>¶
夙習慕僧閒林下每相造輦轂見緇流&KR0016;騾塞官道衲衣或被¶
裘幅巾遂加帽佛法一字無國恩舉身傲跡同喇嘛&KR0126;門借朝¶
廷&KR0197;募冊羅王公施旛刺花誥内酒秘醸方禁臠讓烹竈静室¶
㫁㸃埃機利速羣盗斯軰宜掃除何必逢崔浩¶
　　　婦女¶
燕趙多佳人佳者不多遇九衢十二街何物皆彼嫗高顴銳隆¶
準長頸夾豐嗉頥癭謝胡嚢額装楊恵塑假髻&KR0438;五色細珠沬¶
初唾罵巷宵尚聞作保色無懼相㸔惟老醜驚恠更嬰孺鴉頭¶
長尺餘梳掠學淫具疑猶羅刹國從此畏旁顧¶
　　　馬厮小子¶
<pb:KR4f0069_SBCK_015-13b>¶
三條九陌上滿市皆馬厮馬厮大猶可謹避諸小兒露頂并跣¶
足犢鼻無寸絲腰鎌曰取薪不問其𫠦之屢攫市中肉時傍城¶
門窺車轂馬腹下出没𩔖鸕鷀截笥鐙并割剪囊腰亦危行人¶
惡敢問若軰陽遨嬉君行慎懐寳黄口能見欺¶
　　匡来邸遇子𤣥自遼東至¶
子𤣥鸞鳯翮豊文敷藻麗著成一家言尚書立新義名髙動主¶
司道廣来讒忌幸遇憐才君滂晊免市棄流人既出闗輝光照¶
魑魅𤣥菟樂浪郷忽有仁麐至重尋古賢蹟&KR0249;邴𫠦居地誅茆¶
扵其間高踪堪匹嗣閒讀軒岐書完我良相志&KR0077;笑韓康拙賣¶
藥徒不二逺携三婦艶彈絲或連騎出塞入塞音胡兒亦流涕¶
<pb:KR4f0069_SBCK_015-14a>¶
十年遼東帽清風滿邉遂賢藩國子公一榻為君寘才&KR0160;百蠻¶
知人物九闗記匹馬入長安邂逅還相避問訊重更前各駭形¶
容異追憶疇昔篇復論平生事馬首君復東我行且南轡征雁¶
一飜飛徘徊相顧視¶
　　留别伯旃¶
與子早結契不啻和壎箎相朂自千古榮名非𫠦期奄忽人代¶
更韋布猶在兹君才豈終窶雲路&KR0063;載馳霄漢多故人鸞鳯接¶
羽儀努力志千里母&KR0104;渴與飢我㱕懐舊林𤣥駟授前綏殷勤¶
惜分手立馬駐河湄¶
　　二¶
<pb:KR4f0069_SBCK_015-14b>¶
易水何蕭蕭朔風天雨霜仰觀淸漢上征鳥巳南翔京國富才¶
彥青雲互激昻友朋非不戀北山懐草堂㳺子念𫠦生中夜起¶
傍徨躬畊亮未能餬口且四方覊人送㱕客能不重浪浪¶
　　留别季容¶
早&KR0010;&KR0106;自&KR0018;束髪&KR0025;元昆聲&KR0160;共馳騖富貴惡&KR0085;論中年友仲¶
氏斟酌平生言流涕感君親終老共丘園故人隔黄壌岩壑悲¶
獨存相逢長安道執手倚短轅我行君尚留征鳥自飛翻¶
　　又¶
秋氣日漸高蕭條滿平陸潦水各知歸百川争赴谷悠悠逺行¶
邁征馬鳴相逐故人尚留滯徘徊在輦轂朱門若雲霄欲徃空¶
<pb:KR4f0069_SBCK_015-15a>¶
躑躅飢来徒索米胡能具㫖蓄相招歸去来故山已黄菊¶
　　留别王望¶
憶昔識公時搃角年相若爾時各飛揚自&KR0018;仰無怍鏘鏘挾帋¶
筆不受丗羈束馳驅聲名塲襟期益磊落每重公孝友承歡在¶
處約十年遂成名紆組南粤郭板輿奉𫠦生五采雕輪絡廉㱕¶
合浦珠仁避潮陽鱷清聲冠海南追鋒逾嶺彴&KR0048;署佐平反廷¶
已推謇諤簡拔寘省垣風采映臺閣天子每改容霽顔相諮度¶
我来客公𫠦門静寡羅雀山堂無雜賔丹榴紅灼灼垂簾共觀¶
書欣然以為樂夜色催秉燭一樽雅詶酢𫠦論非丗情身心間¶
談謔&KR0104;時毎攅眉天心何漠漠百僚咸𠑽位大臣皆畫諾恥以¶
<pb:KR4f0069_SBCK_015-15b>¶
耳目臣營私肆擊搏公今在清要乃益見貧薄俸錢僅餬口食¶
指常藜藿當年作令時償賦既傾槖&KR0091;貸代民逋至今劵未削¶
猶聞子錢家時来坐相索君誼髙雲天友朋䓁花萼官貧囊屢¶
空有永不忍&KR0077;觧衣憐我寒飲酒先我酌遂令覉客魂起色喜¶
勿藥兼金誼良愧瓊瑶報靡托今當與公别還山事耕穫𠋣閭¶
念老母烟波繞行屩陸行太山震水宿黄河涸行路難若斯兹¶
逰殊落魄知公歸思深非為蓴鱸作千里望髙堂秋風動幃幙¶
誰能乆覊宦索處同孤鶴　今皇早臨御朝夕求民瘼時事¶
猶可為毋庸慕林壑野人乏時用宜其荷鋤钁歸里望青霄北¶
斗横支鵲傾耳聴封章披雲見寥廓¶
<pb:KR4f0069_SBCK_015-16a>¶
　　已命駕麐士走送&KR0025;道傍驢背揖之&KR0077;&KR0009;¶
㱕心日夜馳䇿蹇朝霞市㳺龍車馬衢烟中五雲起奔蹄自東¶
邁欲控不可止道傍遥見君飢騾驕更駛相望莫片言縈帶揖¶
馬箠憐君獨滯留栖栖尚栖此空將干禄情乆切倚閭俟感君¶
&KR0907;勤意相期慰甘㫖泖潮秋彌壯鱸魚霜鬛羙九龍湖上月珠¶
瑩波横綺况復長安道鸘裘典安抵客况諒乆諳智者當去矣¶
聊明徑寸心溯流&KR0009;𩀱鯉¶
<pb:KR4f0069_SBCK_015-16b>¶
<pb:KR4f0069_SBCK_015-16b>¶
茗齋詩¶
　燕山小草七言古詩¶
　　　　　　　　淮南彭孫貽羿仁著¶
　　渾河水没都城行¶
東逰冒雨濕已多入都更復憂滂沱决簷鳴霤響雷瀑崩垣頺¶
室奈公何宵眠壞墻委年命晝走漏屋同鳬鵞夜分庭水冒堦¶
上琮琤&KR0397;除逰甕盎山童始覺鞾履浮㡬對輕鷗泛両両暗中¶
打火衣倒捫相呼戽水盤杅翻須㬰日出薊門道巳報渾河决¶
北源盧溝橋裂玉龍㫁㣲服　至尊御午門給錢少府掩浮¶
胔具槥司空承至恩淇涞諸水倒灌入直吞左掖浸禁垣早朝¶
<pb:KR4f0069_SBCK_015-17a>¶
車馬泅僕𨽻上直大僚浮澡盆咨嗟老父歎希覯脩省廷臣無¶
片言何煩野人私切切欲愬商羊叩九閽¶
　　報國寺𩀱松歌¶
報國十有二古松一一皸蠢無春冬其中二松&KR0057;竒&KR0376;似蟄蛻¶
角𩀱乖龍胡&KR0971;連蜷蝟倒磔敗甲剥泐龜難封㡬人摩挲三歎¶
息繞𣗳千回圖不得霜鱗雨鬛元&KR0148;蔵朽盡枯毫慚茟力我有¶
古松舊畵圖𦘕若茲松世&KR0376;無烟雲草草弄姿媚近代徒&KR0091;項¶
聖謨千年渾朴含淳古不識河山頻易主嗚呼𩀱松古誰伍徘¶
徊欲去還嗟咨童子趣㱕日落時莫凭拔地倒垂枿為蛟為螭¶
焉能知¶
<pb:KR4f0069_SBCK_015-17b>¶
　　朝鮮公子行¶
朝鮮公子能詞賦麗辭綵茟傳毫素上卿持莭莽先生携得驪¶
珠返𤣥莵中國詞人盡歎嗟一時鈔帋徧京華旋宫刻羽追餘¶
韻鏤鬲雕　叶錦牙由来樂浪聲名地茟精墨妙牋&KR0057;麗使臣¶
猶著進賢冠衣幘光輝照幽薊南衙内史直金鑾鳥跡旁行彷¶
習難㡬度繙謄經帖式尚須重譯觧周官才人驚見生無海學¶
士還&KR0063;出馬韓鴨緑江波流不盡東珠長見夜光寒¶
　　奉和史館諸公直内院觀宋元明諸帝𦘕像歌¶
七百年来羣雄起三者真龍餘虎兕芒碭狗盗刺雀兒帝豝阿¶
骨沙陀子華山道上已先知天下從兹而定矣香孩方靣大耳¶
<pb:KR4f0069_SBCK_015-18a>¶
公日侍殿前交㦸中英君不疑人臣相藩鎮心死無奸雄倐忽¶
真人&KR0108;大漠西極流沙南&KR0225;莫黄河清日無百年赤精又躍濠¶
梁前元興明&KR0071;相禅代列聖遺容圖史在髙辛堯顙亦虚無人¶
間總少斯英㮣王侯將相盡竒姿對此何能望肩背&KR0070;定山河¶
屬隆準時来日角成文采腐儒眼孔針芒塵無因𫉬睹天家珍¶
蛇身牛首俗師𦘕厚誣先聖恠與神不觀玉堂學士茟寕信帝¶
王自有真盡焚邨史𦘕糊壁毋令蹻跖窺麒麟¶
　　題丁雲鵬洗象圖¶
萬曆以還人物工丁南羽及李次公丁生𦘕佛尤俶譎茟𫠦鏤¶
刻天無功曽見子昻寫立象&KR0063;真端坐懸厓中兀然人立此巨¶
<pb:KR4f0069_SBCK_015-18b>¶
獸二蹄合爪當前胷其後両蹄森植鐵蠻筋虬&KR0079;盤屏風直伸¶
長準供花藥𩀱竅房挿蓮&KR0160;峰欲尋妙手冩竒状縂無六茟工¶
形容今見雲鵬圖茟力孟頫同披罽烏蠻赤䨇腳揮帚連筒聳¶
山膊噴鼻泉飛天柱頭摩牙瀑漱昆侖齶奚官宣索催早朝鉤¶
梯蹴肘盤金索天街突兀走陂陀野兕鳴駝避驚愕生平見此¶
歎&KR0376;奇未信大獸能巍腄偶来京輦見此物始晤丁生工爾為¶
都中&KR0004;伏㸔浴象士女傾城御河上羅綺生香大火天鐃歌部¶
導金吾仗懸柱龍拖香海飜鳴鼍雷吼横波漲才子争妍闘詞¶
賦𦘕師搨本成圖障我来惜已晚勝事空寂寥虚從絹素想陳¶
蹟金水河流濕未消丁生手茟不可𠕅&KR0069;頺立仗干雲霄¶
<pb:KR4f0069_SBCK_015-19a>¶
　　王學士草書歌¶
江南書推董宗伯真行姿媚少風格不如同郡李待問秀骨珊¶
珊舞飛白北方盡&KR0091;王覺斯真跡未逢信半疑偶来蕭寺見搨¶
本䈥骨丰稜合古規逢人每購學士茟始見絹素烟淋漓龍鶱¶
鳯翥出異態虎卧熊蹲懾䓁夷客言王學士墨瀋常自随若逢¶
知已徒心手豈告疲酒酣對客揮巨管十丈吳綾照墨池旋風¶
滿堂入腕疾謖謖聲動吳𧖟絲磨墨小奚僵欲倒學士迅掃烏¶
容遲興酣&KR0376;呌墨汙袖顧問傍人那得知張芝索靖軰陳跡徒¶
參差顛旭狂僧死千載此道已&KR0376;空遲疑近代草聖宋與祝力¶
追古昔公堪垂其中合作洵不愧王衡邢愿徒爾為風流學士¶
<pb:KR4f0069_SBCK_015-19b>¶
惜晚莭徒令識者&KR0091;嗟咨¶
　　托駝行¶
君不見槖駝从重勝百鈞&KR0018;載惟多脊始申蹣跚尚行&KR0070;百里¶
健牛快犢徒逡廵朝&KR0018;穹廬黒山道暮送甲仗燉煌屯馬贏異¶
行逺疥癩児童逐臭随汙塵吁嗟此物滿城闕連隊成羣何鶻¶
突鵞行鴨歩塞天街糞啄沙毛乏風骨項領翹同句踐長脊溝¶
惡駭哀駘兀只今衮衮升羣公不貴神駿尊聾&KR0393;肥頭大耳即¶
嘗庶巨肉蠻䈥始殿中汝曺食粟故宜厚胡腹委地空心胷侏¶
儒旅食飢欲死晨炊無烟拾馬矢安得徐夫人匕首快截峰蹄¶
堆肉壘滌盡黄泥道上腥大嚼屠門餘作胏¶
<pb:KR4f0069_SBCK_015-20a>¶
　　與錢塘施清共觀市上武夷圗卷¶
性僻躭詩解𦘕理觀𦘕惟佳潜獨喜見君便靣冩晴秋如見孤¶
山圖𦘕裏君今示我名山詩名山不到竒不知君詩工處𦘕難¶
及令我翛然憶武夷市兒抱賣名山𦘕千峰萬嶂圖幽恠畫山¶
在韻不在形刻畫何能狀幔亭&KR0026;圖未竟意巳倦抛卷惟須對¶
酒缾俗師熏破縑每托名流跡長安諸貴㳺好古寕論直惟知¶
貴舊不貴真絹腐楮&KR0069;遂見珍麄工摹泐形略具石田徴仲題¶
標新當年延夀枉見僇只今𦘕肆誰何人江南賞鑑已垂盡真¶
跡飄零換酒緡豈無神品丗不識内府𫠦貯空嶙峋¶
　　花下唻囉曲¶
<pb:KR4f0069_SBCK_015-20b>¶
　　　夜夣巫覡雜坐倡樂娛神拊莭婆娑一唱百和問何歌¶
　　　曰花下唻囉曲也追冩其聲云¶
花下唱唻囉一人蹋地百人歌舟中女兒花一色歛袂含顰蹙¶
翠蛾棚頭十畨細腰鼓花娘&KR0191;燈阿郎舞紅燈如火香滿前誰¶
能相調色無忤肥羊羙酒娯百神就中不醉自有人𩀱鵷繡帶¶
吹紅巾緘情作意媚𫠦親醉復舞舞復歌花枝入手君奈何舞¶
歌未畢日東出五花茅馬連錢色挿花㱕去戴滿頭旋風著𣗳¶
無消息¶
　　静公海上别將逰五臺余先入都静公始至因賦示静公¶
我昔未離家送公五臺去揮手曵芒鞵五月添衣絮我来京&KR0160;¶
<pb:KR4f0069_SBCK_015-21a>¶
月𠕅圓公忽驅　京兆前相逢燕市驚相見随處雲山各偶然¶
五臺早寒不可上龍門炎天氷積丈鐵瓦秋翻大漠風雪蛆暖¶
曝寒厓掌已矣已焉㦲㱕歟㱕去来方寸五岳徒崔嵬羡公閒¶
雲無去住共買扁舟弄雪廻¶
　　錢都憲&KR0112;谷𦘕蘭歌¶
虞山學士古文憲見者如𫉬登龍門學士巳徃不可作副都尚¶
覺風流存時賢接踵索翰墨絹素堆積堪&KR0129;褌副都𦘕蘭尤超¶
&KR0376;一葉一花俱秀傑文情清映楚江秋益覺人間𦘕工劣𦘕蘭¶
如𦘕竹不以形似工茟法雖各異天機大畧同公之冩貌合草¶
聖茟力出入竒無窮花之濃淡随㸃染蕭蕭波磔生光風毎見¶
<pb:KR4f0069_SBCK_015-21b>¶
　公為作大幅懸厓倒壁烟嵐中風條雨穗状百變無一姿媚猶¶
　人功伏床悵未識公靣喜公為我冩&KR0070;叢悲吟病客霍然起既¶
　覯君子寕憂忡南歸携爾山牎下羙人冉冉来江東¶
　　　長安惡少行¶
　長安惡少無名字出行常逐金吾&KR0016;乍見都堂厠掾曹忽然捉¶
　棒随司𨽻黄金賺得不問人日日呼盧仍赤貧紅樓到處買歡¶
　笑别有痴兒貸酒緡殺人公事下京兆刺姧逐捕諸年少已聞¶
　亭尉得主名夜半飛書下權要竄入將軍功籍中立在紫宸班¶
　直東賊曺失賊空奪爵殺人死囚道乗騘¶
　　　郭忠恕&KR0364;王閣圗為新安客題¶
<pb:KR4f0069_SBCK_015-22a>¶
恕先自是神仙流胷蔵五城十二樓千門萬户出毫末累&KR0112;規¶
合窮離婁茟法天然同小李森嚴飛動流神髓新安程氏寳此¶
圖逺携南北浮江湖必逢佳士能賞識始出相示敷&KR0586;毺錦嚢¶
纔啓烟縹緲咫尺紈素景已殊微茫辨得章江渡南浦西山渺¶
欲無珠簾𦘕棟何蕭爽元嬰臺榭閻公仗此中句報落霞竒不¶
知誰坐王郎上家君作守古豫章曽随江上弔&KR0364;王閣中風物¶
那堪𦘕未及丹青妙理長身經離&KR0333;重遊歷臨江髙閣堆榛礫¶
近聞髙興有蔡公更築樓臺雲氣中二孤彭蠡㱕檻楯長天秋¶
水摇簾櫳觀圖瞪目窮神繪馬當儼在生綃外此中颯起一㠶¶
風令余超忽匡山瀨¶
<pb:KR4f0069_SBCK_015-22b>¶
　　馴象行示静因禅公¶
客邀共詣馴象𫠦五十餘個頭連山巍峩鐵鎻盤廣厦鑿池方¶
丈當門闗時防逸出戲抵突蹈坎瑟縮驚旋還象奴索錢屢請¶
益盤旋作　能娛客長&KR0732;咆地鼔鳴鼉横準呼風横篳篥有時¶
鼻飲費轆轤碧筒曲注連千壺銛鉤札肩肘皺蹙踐若攀級登¶
浮屠圖更復引客觀弭耳調象雛生来踰十臘僅倍水牯麄林¶
邑烏蠻云此畜胎孕百年方産育墜地須㸔人白頭雪刀成就¶
銀刀矗先朝孳養三百年產子惟聞隆慶前爾後相沿百餘&KR0010;¶
未見乳𧰼生幽燕此雛始産時夜半報天子紅燈寳炬百道来¶
金魚銀鑰深宫啓　丗祖中宵下九重龍髯一顧天顔喜蝦¶
<pb:KR4f0069_SBCK_015-23a>¶
子追呼趣賜金青芻白粲新承㫖俛仰橋山隔𪔂湖年年浴象¶
空流水午門引隊相循環月支薪奉踰千鍰曽郎禄薄飢欲死¶
品料&KR0063;輸賄齒班知師定力馴狂象六牙曽見天宫狀指端莫¶
放五獅形驚摧恐蹋朝儀仗老我慵過禁籞東未能㳺戲逺&KR0025;¶
公閒叅香象渡河偈一任落花啼處紅¶
　　搗衣曲¶
長安月明秋夜長何人錦石𢷬流黄縫来妾手&KR0063;自見寒到君¶
邊空㫁膓殷勤宻意傳𩀱杵飛霜四顧無人語&KR0133;將别恨托秋¶
風吹到邉城&KR0009;衣處南来覊客多夜愁未聴砧聲先白頭那堪¶
夜夜搗衣畔囬首故園長淚流¶
<pb:KR4f0069_SBCK_015-23b>¶
　　題包庶花鳥翎毛册(庶雲間人/字虞尹)¶
黄荃蟲豸道君鶻尺幅已踰百萬錢沈周近亦&KR0091;竒&KR0376;㸃染妙¶
在形神先此人真跡不可見蒼莽老茟今徒傳雲間包庶𦘕暄¶
媚殊足憐草蟲蜂蝶互追逐鼓鬣軒翅俱翩然枝頭好鳥刷毛¶
羽堦下閒　烘幽妍&KR0077;如曲房𨼆閨秀鉛澤不御&KR0057;娟娟想見¶
含毫蘸穎者心縈物態豪𨤲前㑹稽巳死陳洪綬王醴不復生¶
由拳章侯之人物古崛無拘攣及其𦘕&KR0393;卉欲奪造化權三泉¶
形率略𦘕更空蹄跧二子命茟若無意不與物態璅屑相周旋¶
觀其揮毫似草草墨瀋之外神姿全吁嗟此𩔖今難𠕅徒令麄¶
工俗史粉本盈吳㕓包生此册猶乎賢¶
<pb:KR4f0069_SBCK_015-24a>¶
　　鄧將軍歌¶
鄧將軍身&KR0025;島師刀百斤百戰殺身尸離紛烏鳶啄&KR0079;骨&KR0287;島¶
精靈野廟遼河濆真龍闘巳困呼神神有聞靈旂翼龍龍𢧐分¶
從兹大祀牲祝焚&KR0010;時祀奉先郊社薦蒿焄毎𥙊英靈先祖禰¶
黄&KR0129;𠕅拜羞𤣥纁九秋告朔霜未雰鹵簿躬出開南薰赤翣如¶
日白霎月博山象戴浮五雲翠&KR0160;親駕御神仗直入大内雷鼓¶
鼖男兒死耳捐七尺何物毅魄勞人若禮䰟&KR0038;殤招山&KR0017;禦魅¶
大厲屏國氛千秋秩祀自有典太常祀史當何云¶
　　宋元十六家冩生𦘕册¶
　　　中有趙昌草花徐熈貫鰓鯉李唐翠鳥黄荃雞冠花子¶
<pb:KR4f0069_SBCK_015-24b>¶
　　　昻石榴子昭蜂蝶皆神品也¶
宋元𦘕山水㸃染忘形骸人或無髪山無頂天機雖具貌已乖¶
至其冩生妙茟墨神工偕偶来蕭寺繙故冊腐綃觸手坌烟霾¶
絹素固已朽精采未沉埋徐熈碧檻葵趙昌冩野㕍䎐林成佳¶
話逸品不可見錦鱗撥刺栁葉穿䟦扈須㬰眨眼前娟娟翠鳥¶
渾相語覔宿風枝月暝先霜皮百子裂綘幘踈籬眠諸公想入¶
闘草隊何處摘来顔色鮮蜂&KR0161;蝶鬛磔尚濕&KR0004;出花房沾紫綿¶
玉堂館閣仙爾許閒心目草&KR0393;前&KR0077;時𩀱距驚還縮不是蠻童¶
翳籬落那識形容非㸃矗恨無囊底賣文錢展卷沉吟空反覆¶
　　太醫院古銅人歌¶
<pb:KR4f0069_SBCK_015-25a>¶
曽讀黄帝明堂經了徹偃側身五形越人元化不可作人間鍼¶
灸都無靈尚方金人元宋存百骸六府如洞垣銅花瑩作鏡照¶
膽潜懾賊害通闗元江南有凌雲竒技&KR0091;超&KR0376;宣宗召試禁署¶
中三緘金人窒其契凌雲落手工入神七十二鍼無遺穴摩挲¶
更歷&KR0070;百年靈恠時時駭内涓近来大官拓署址遂移銅象醫¶
皇前殿門深閉火空𤼵雕楹為燼銅依然天厨既侵太醫地隂¶
雨怳惚㳺銅仙亟歸金人返侵壤神光赫沃疑㱕旋石生賣藥¶
長安市達官相挈来觀此鳶肩猿髆骨格竒睹之萬竅寒毛起¶
書生疑有磨兠銘國工妙悟靈樞㫖我聞生語宛見之自憐錮¶
疾醫難施安得滑臺使君術療余泉石膏肓癡¶
<pb:KR4f0069_SBCK_015-25b>¶
　　徐渭潑墨𦘕册吟¶
文長嶔㟢可笑人醉必罵座或吐茵胡公𫝑位傾海内長揖徐¶
渭&KR0091;上賔飛章草檄落腕疾見者歎&KR0376;謂有神錦&KR0129;諸大帥叱¶
之不敢嗔胷中塊㙼吐不盡肆茟潑墨舒天真偶来閱故書喜¶
見天池蹟墨瀋四淋漓随興忽成册卉藥翎毛非一形逺或雲¶
山近拳石如㸔草聖醉張顛茟法闗生宛勾磔敗荷折葦颯有¶
聲枯墨不流神采溢翻疑黄荃與趙昌烘染暄妍减丰格亦冩¶
人物作數畨靣目不貝氣韻存始信天機非茟墨探㣲道子殊¶
覺有待之為煩當時東坡翁竹學湖州派及其伸帋作枯枝蹊¶
徑超越彭城外髙人逸&KR0148;自不羣焉能屑屑随墨君盧柟坐辟¶
<pb:KR4f0069_SBCK_015-26a>¶
渭繫獄衆人深忌附青雲于今寸楮争見寳當日誰捄芝蘭焚¶
　　鄧將軍後歌¶
　　　鄧將軍或曰帥毛文龍部卒勇闘死島上有神靈或曰¶
　　　明之將帥𢧐殁海上者也萬曆時有副將鄧子龍立功¶
　　　南北&KR0025;征朝鮮𢧐扵釜山焚死石曼子子龍亦陣殁將¶
　　　軍豈其人耶子龍渡鴨緑江有物觸舟沉水香也似人¶
　　　首愛之常置左右𢧐殁失其元刻香為首將軍英爽固¶
　　　宜有神更作歌以&KR0024;前缺云¶
將軍熊虎魁立功徧南北帳下諸健兒玀&KR0624;猺烏賊殺人如麻¶
算不勝每𢧐骨飛肉亦騰一朝泛海渡鴨緑思捉豐臣縛以䋲¶
<pb:KR4f0069_SBCK_015-26b>¶
釜山夜燒海水渾石曼子死行長奔將軍𢧐苦亦䘮元不知首¶
上何牙門丈夫額顱直如&KR0009;此頭雖㫁視猶恚沉水雕鎸非我¶
求七尺可&KR0162;安用頭精靈来徃碧蹄館國殤盡𨽻旗弧蝥黒龍¶
江黒龍𢧐急㫁頭大將靈風入黒龍上天天門開將軍廟貌天¶
家立無須太保跳神巫將軍一怒厲晝呼君不見鑾輿迎神躬¶
拜酹百神未礼先京都¶
　　望西山¶
西山山色如髙人&KR0025;来不入長安塵長安貴人愛山色㸔山只¶
在長安陌偶来訪友問長安擬入西山度&KR0010;寒如何累月卧燕¶
市惟向長安道上㸔西山&KR0772;窱多竒勝雲峰百折千盤磴玉泉¶
<pb:KR4f0069_SBCK_015-27a>¶
空際抱青&KR0115;翠微天畔開霞㡠先朝功徳院到處成精藍百尋¶
珠眊間拇碌九蓮瑞像雕伽南中有退院僧眉若長阿含談宗¶
問法搃不語一任堂頭人放叅可憐䠥&KR0887;長安道塵沙吹滿遼¶
東帽出門借馬驅向人名刺探懷徒帋耗邇来渾河决山路窪¶
崩摧㳺人絶跡僧飯少樵子深林驚虎来南歸定矣與山别此¶
行為謝来轅轍碧海白雲無盡期招余早趂歸舟雪¶
　　𠕅逰報國寺𩀱松下¶
屢逰非訪友為問𩀱松来𩀱松留我未得去蟠根恠石重徘徊¶
枯查曽剥遼晋雪鉄榦如劈幽并雷㸔来古拙覺愈好妍皮媚¶
骨堪誰道神&KR0017;長疑兵燹䕶山川潜令堅貞保寺中百物粲列¶
<pb:KR4f0069_SBCK_015-27b>¶
陳交輪聫騎次若鱗松根徃徃盖茅肆不許青松使出塵俗客¶
空来坐松下&KR0077;笑㸔松無一人南歸欲去與松别撫松反令歸¶
心折恨無韋&KR0367;𦘕松㱕囬首虬柯空㫁&KR0376;¶
<pb:KR4f0069_SBCK_015-28a>¶
<pb:KR4f0069_SBCK_015-29a>¶
茗齋詩¶
　燕山小草五言律¶
　　　　　　淮南彭孫貽羿仁著¶
　　武曽見訪京邸伏枕不得晤占謝¶
薊門秋色至先上白綸巾同作他郷客&KR0063;憐伏枕人還携廣陵¶
雨来浣帝京塵孤&KR0018;停&KR0406;意蒼苔馬跡新¶
　　𣵠州張桓矦廟二首¶
烈烈張車騎居然國士風並驅誠不易義釋故堪同魚水開荆¶
土蛟龍入閬中范陽餘俠㮣千古&KR0085;&KR0091;雄¶
　　二¶
<pb:KR4f0069_SBCK_015-29b>¶
雄姿傑出者侯早識斯人百𢧐成功晚三分𦤺主真英風流燕¶
頷正綂附龍鱗㑹合君臣地樓桑跡尚新¶
　　接待寺訪麐土二首¶
下馬投荒寺秋深古刹寒上階風雀墜繡壁雨苔殘易酒難禁¶
醉燕姫且暫歡獨憐留滯客人作布衣㸔¶
　　二¶
憐君不得意去住両蹉跎季子黄金少髙堂白髪多填詞冩溝¶
葉角弈爛庭柯稍&KR0085;寛郷思秋風奈客何¶
　　𠕅訪武曽投贈¶
作者知何限斯人未易才古風君自見今雨客猶来賢達欽孤¶
<pb:KR4f0069_SBCK_015-30a>¶
尚文章照九垓平津方礼士東閣㡬時開¶
　　和麐士見詶韻¶
京&KR0160;清鏡裏相顧白頭新客軰無朱亥君才過劇辛路岐成苦¶
李車轍逐勞薪去去&KR0025;謡諑蛾眉肯學顰¶
　　二¶
燕齊多𢧐壘東去弔田單飛矢蓬科轉鳴笳木葉乾征鴻来&KR0376;¶
塞驅馬下長安此地堪頭白空憐革帯寛¶
　　燕山逢歸徳士報宗長¶
雪園遺老在意氣薄髙雲海内多知巳天涯喜見君英風灌夫¶
座激論葛陂帬豈戀綈&KR0129;贈栖栖㕍鶩群¶
<pb:KR4f0069_SBCK_015-30b>¶
　　金五敏鎮以黄精笋脯見餉各賦一篇¶
　　　黄精¶
故人憐病起藥裹報秋新手題標每訝添&KR0160;髪何因斸雪苗衰¶
容廻乆駐甘液潤中枵他日休糧去長鑱莫更腰¶
　　　笋脯¶
君念天涯客長齋&KR0010;月深空山&KR0251;石火帯雨炙春林玉版芳生¶
箸金刀雪在碪頓添麋粥飲起色滿冲&KR0109;¶
　　螢¶
幽潜升草莽行止有光輝照座心常冷觀書見亦微跡非因熱¶
附明&KR0085;引身㱕知爾元無染能容入禁闈¶
<pb:KR4f0069_SBCK_015-31a>¶
　　蟬¶
委質升華乆聮冠奉珥長清髙雖飲露緘默早禁霜已脱汙泥¶
跡惟栖槐栁行子居堪買妾&KR0063;得比&KR0127;粧¶
　　鴉¶
啞啞成頭白鄰枝莫借低臺端将見逐幕府尚堪栖同𩔖空相¶
哺逢人搃漫啼不須憎喜鵲物態自難齊¶
　　蛤¶
扃闔原無&KR1667;濡涎祗自腴中惟含混沌行不離泥塗煑玉開房¶
暖胎珠擇竅無生成闗物理未忍極庖厨¶
　　荸薺¶
<pb:KR4f0069_SBCK_015-31b>¶
登爼非佳果能消亦爽咽温中疑内熱利物可融堅齒頰含宫¶
脆汙泥滌滓鮮盤飱逢酒渇遇爾遂泠然¶
　　咏吟古跡奉和諸公十五首¶
　　　慶都堯廟(和張司馬坦公)¶
道大終難極何人感至尊此中皆帝力無地見私恩餘慶流神¶
母荒茨𨼆殿門惟&KR0063;汾水上可共許由論¶
　　　弔首山祠和(熊侍郎雪堂)¶
二子逃孤竹飄零竟不㱕弟兄嗟共老湯武敢云非渭水日東¶
下清風近亦㣲溪毛倘相酹莫采此山&KR0340;¶
　　　南陽光武廟(和/郷魏涵一)¶
<pb:KR4f0069_SBCK_015-32a>¶
欝欝舂陵&KR0148;當時辨己真如何白水上猶駭綘衣新故友共高¶
卧賢君容此人𦘕圖三十二雲雨自相因¶
　　　項王廟(和吳梅村𥙊酒)¶
天下英雄少何人可敵君功成竟東返事去始中分駿馬千金¶
劍龍文五色雲悲歌慷慨意猶使楚臣聞¶
　　　淮隂侯釣臺(和江隂戚价)人¶
四海無𩀱士三齊異姓王奪軍先卧内得罪豈弓蔵漂母不可¶
見黄淮萬古長漁歌過臺下野艇日鳴榔¶
　　　漢江諸葛武侯廟(和榆林王雪蕉)¶
沔南龍卧日抱𦞃自云髙盡瘁以殁齒勞生渡不毛忠誠格蠻¶
<pb:KR4f0069_SBCK_015-32b>¶
陌衰季見伊臯漢水祠堂下徘徊繫小舠¶
　　　登蕺山礼右軍像(和景陵胡公吉)¶
㑹嵇南渡後江左映風流海氣侵郊市山光𨼆郡樓名賢遺跡¶
在素箑白雲留公自思弘濟寕甘老越州¶
　　　八公山¶
苻氏南侵晋師行與衆違大功兒軰立小信覇王非烟𣗳迷淮¶
甸征鴻没楚圻登臨訪仙跡山客遇&KR0063;稀¶
　　　易水古道¶
蕭蕭易水上古道向咸陽白日幽州冷黄雲薊闕長風塵迷馬¶
客肝膽照魚膓此地荆卿醉悲歌感不忘¶
<pb:KR4f0069_SBCK_015-33a>¶
　　　迷樓故址(和宣城施愚山)¶
平山堂上望云是昔迷樓淮海窓中盡江山身外浮玉鈎宫女¶
影素練阿𡡉愁向夕飛螢滿疑㸔清夜逰¶
　　　　三齊懷古¶
三晋相鄰境羣雄㡬𢧐争河山誰是主割㨿竟無成水没田横¶
島風髙即墨城獨憐胯下客猶羡假王名¶
　　　彭澤懐古¶
寂寂柴桑里江城早閉門白衣人不見黄菊徑猶存秋&KR0148;生彭¶
蠡連山到海昏陶公觧組邑小吏察雞豚¶
　　　黄山谷祠¶
<pb:KR4f0069_SBCK_015-33b>¶
一代推詞伯窮荒亦盡知比肩蘇氏客見齒黨人碑花月濃文¶
藻虬龍瘦茟池瓣香祠下過誰復敢題詩¶
　　　李崆峒先生墓(和戴少卿道默/墓在慶陽碑題云明/詩人李崆峒先生墓)¶
北地無豪傑斯賢乃崛興五侯堪唾罵六代失飛騰傲物𥞇中¶
散驚人杜少陵道傍孤碣在茟冡尚崚嶒¶
　　　椒山祠和王學士覺斯¶
西苑端居日東樓肆志時可憐狄道吏恐&KR0018;丗宗知蚺膽心猶¶
赤鸞乩帝始疑&KR4035;山堂下過蔓草更離離¶
　　長安秋夜雜感詩十首¶
　　　聞碪¶
<pb:KR4f0069_SBCK_015-34a>¶
素月流天夜秋風故國情那堪孤枕客終夕搗衣聲清淚懸𩀱¶
杵微霜濕五更無因將别恨流響到邉城¶
　　　聞漏¶
不𥧌月當牖起㸔星滿天難堪是今夕何處著人眠㡬㸃愁如¶
海將殘夜似年空閨有思婦&KR0063;在㫁膓邉¶
　　　聞角¶
宫漏將殘夜霜天欲曉時一聲驚月千里起横吹殺&KR0148;生邉徼¶
晨光黯戌旗長征㱕夣㫁能不重淒其¶
　　　聞㕍¶
獨客思歸早征鴻入塞遲邉聲吹不㫁秋&KR0148;到先知頓覺闗河¶
<pb:KR4f0069_SBCK_015-34b>¶
逺翻因物&KR0049;悲&KR0009;書人未返此夜聴誰宜¶
　　　聞蛩¶
寕知覊客苦&KR0704;&KR0704;語隂蟲益騐孤衾冷驚㸔四壁空𦔳愁非待¶
月淒㫁不因風賴爾相詶和悲吟覺轉工¶
　　　聞雞¶
喔咿来枕上何處唱司晨野曠聴逾逺天寒&KR0049;未真易驚孤客¶
夣徧警早朝人壮志今寥落焉能起舞頻¶
　　　聞笛¶
夜半客欹枕月明人𠋣樓梅花吹&KR0070;弄榆塞迥含愁曲艶知紅¶
䄂音淒易白頭故園有盧女&KR0063;自不禁秋¶
<pb:KR4f0069_SBCK_015-35a>¶
　　　聞雨¶
孤館蕭條夕西山暮雨殘空堦閒自滴高閣漏將䦨梧響終宵¶
&KR0333;書窓一夜寒愁人聴不得把燭卷簾㸔¶
　　　聞鐘¶
禁城仙漏㫁萬户始聞鐘帶月過𩀱闕穿花出九重寒随鄰磬¶
𤼵暝入戍烟封早晚空相警踈狂卧起慵¶
　　　聞梵¶
乆客覊懷積遥聞仙唄音清機生萬&KR0284;流響滿空林去住復何¶
有蕭條只此心難將人外理役物共招尋¶
　　贈㤗州陳其年¶
<pb:KR4f0069_SBCK_015-35b>¶
鼓吹含風雅飄飄屬羙髥詩評開六代碑版薄千縑春入生花¶
筆江横讀易簾相逢驚座客到處檄書傳¶
　　頻蒲果¶
東北&KR0091;佳果頻蒲品獨先林禽驚猥璅桃核愧&KR0414;綿淡翠鬆無¶
質微頳色更妍&KR0694;香俱不著風味覺天然¶
　　沙果¶
沙果形相亞投瓊並握瑜朱瑛規赤玉緗栗綻青瓐柰苑嗟殊¶
品梨園讓摘&KR0254;分甘倘堪𦤺何用更懷珠¶
　　蒲桃¶
蒲桃西域種佳品比伊凉映日晶熒白迎秋冷淡香清甘&KR0339;馬¶
<pb:KR4f0069_SBCK_015-36a>¶
乳滴翠&KR0243;阿房何用釀爲酒方能醉渇羗¶
　　任丘桃¶
山桃魁衆實小者尚如拳但噉休懷核爲豪勝得仙児偷須莫¶
問士殺覺猶賢&KR0133;作任丘長千林種滿前¶
　　東光梨¶
東光仙吏好坐㗖滿林青虚腕霜刀下餘津露顆零澄鮮生玉¶
腑縹緲望金莖爽口&KR0063;多失君宜耐醉醒¶
　　青州柿¶
殷紅朱柿羙清沁冷中焦&KR0160;盖流寒液蜂脾過&KR0097;饒君遷形遜¶
劣司馬消&KR0063;消贏得兒童閙氷霜索更驕¶
<pb:KR4f0069_SBCK_015-36b>¶
　　同伯旃季容集王望邸因懐仲木¶
旅館孤燈晚清秋對酒遲河山懐&KR0199;友烟草&KR0333;相思雲岫登高¶
處山堂卧雨時昔逰真隔丗能不重淒其¶
　　二¶
故人開璅闥韋布重乗軒霜白滹沱&KR0521;秋清易水樽&KR0104;時詢諫¶
草行役羡丘園出處難相槩君今尚可言¶
　　詶季容見投次原韻¶
良朋千里至相與話平生白首論先達青雲見故情風花燕市¶
酒氷雪潞河程歎息京&KR0160;事相親只孔兄¶
　　二¶
<pb:KR4f0069_SBCK_015-37a>¶
蓬飄寕&KR0085;感萍聚暫爲歡行止皆雞肋勞形亦䑕肝朔風寒大¶
陸何日下長安别後懷君處浮雲向北㸔¶
<pb:KR4f0069_SBCK_015-37b>¶
<pb:KR4f0069_SBCK_015-37b>¶
茗齋詩¶
　燕山小草五言排律¶
　　　　　　　淮南彭孫貽羿仁著¶
　　燕京篇二百四韻¶
　　　　&KR0004;入都苦洞下不能對客襟&KR0013;空囊無書可觀借得氷¶
　　　脩䄂韻一冊卧而觀之詮次𫠦憶未竟二曰遂成二百¶
　　　　四韻韻既窮矣名曰燕京篇以代少文卧㳺枚生七𤼵¶
　　　　云爾¶
両屇分條厚中丸𠋣盖孤大章&KR0004;矩歩督亢近披圖囊括函開¶
闢川流喣沬泭嶽形鐫詰屈瀆竅劃盤&KR4208;兹地苞真氣鍾祥洽¶
<pb:KR4f0069_SBCK_015-38a>¶
㤗符&KR0214;尤爰俶擾&KR0058;庶&KR0013;殘痡維裂共工柱行迷列聖　舉麾¶
摧𣵠鹿秘策授𤣥狐榆㒺終移祚軒轅始肇區卜基因戴斗貫¶
緯系連珠億兆離黥㭬狉榛避猰㺄迭乗顓&KR0071;嚳側陋耄傳虞¶
昏墊懐襄奏随刋洒澹俱爥銜窮髪炤箕尾冀方都畿輔屏王¶
甸要荒弼禹謨毉閭標作鎮淇衛曲環郛扵赫燕昭覇嗟嘑樂¶
毅徂駿臺偏兀律&KR0016;刼倐亡逋空使悲歌士相㝷縱酒徒風吹¶
漸離筑髮指慶卿顱碣石虹高下咸陽七轆轤興亡闗蹻俠𨼆¶
約&KR0009;傭奴鼓鬛閒屠豕腰鎌伍&KR0018;芻長城勞扼險嬴氏力防胡¶
地脉&KR0170;恬㫁山支上谷刳左賢仍犯塞北鄙動援枹矢挟能飛¶
將身騰已墜駒時時盗乗障在在警穿窬白馬公孫去樓桑帝¶
<pb:KR4f0069_SBCK_015-38b>¶
子枯慿誰擒蹋頓聚族返徐無蠭蛹争馳突陵園斬臘膢逡廵¶
&KR0108;垂寳慷慨弔劉盧六代湮彈指羣生洊剥膚范陽雖莭鎮沮¶
澤半萑苻絛觧颺難控鞭長腹莫須梨園&KR0698;妃主繡襁浴胡雛¶
挿羽邉書至淋鈴蜀道逾諸藩皆坐視二叛乆稽誅簒代紛旋¶
踵幽并縂隔膜和戎謀詎失割壤計尤愚石晋終狼狽桑生死¶
囁嚅燕雲淪異國灜莫汛除驅幸輦豝還幕猶狺虎負隅元興¶
實超忽金遂不支吾南靣收函夏中原㨿沃&KR0254;窮兵角&KR1511;野横¶
海鱷魚桴媳婦縻蠻&KR0225;孤兒鹵趙俘斡灘王氣盡演迭後宮汙¶
攘臂諸亡賴天心右有朱&KR0091;于下江浙掃籜卷衡巫建徳門無¶
閉厮蘭系竟殂故宫留燕子大内儼金鋪靖難名安㧌流言事¶
<pb:KR4f0069_SBCK_015-39a>¶
倘誣雄姿决姑布王佐匿浮屠神器原馮翼隂謀恊覬覦曺公¶
乃紈絝齊傅等&KR0278;侏河上殱乗鶴乾侯&KR0152;走鴝彼軍屯螘蝨我¶
衆怒豺貙一𢧐皇輿定三征&KR0376;漠蕪攷鐘調谷&KR0112;飲馬㫁葫蘆¶
歷祚昇平乆諸司政教敷女紅勤絍績頒白飽田租競侈銀跳¶
脫焉知金鏷&KR2255;米脂狂&KR0221;禓草窈弄潢　青澗兵常弛雕旗帥¶
本懦㓂多狙詐術民以國情輸哥翰軍全潰黄巢膽益麤狼頭¶
侵帝座貍首&KR0287;天弧率土&KR0574;填憤&KR0197;天血縷濡度遼黄龯仗捲¶
甲白檀趨革輅車三綴彤弓矢百壺指揮&KR0025;墨勒摧廓冠平呉¶
漂杵戈前倒連營衆疾呼長飈喧觱𤼵萬&KR0016;静吹箛皆曰心非¶
富寕云殺不辜舊臣呼縞素原廟葬蒼梧　世祖尊遺烈疇¶
<pb:KR4f0069_SBCK_015-39b>¶
咨顧巨儒宸章輝鳯翥奎碣峙龜趺表屹凌𩀱闕祠脩薦四瑚¶
京&KR0160;新定𪔂邉徼罷傳繻恒代縈圍扆辰韓鞏覆盂瘴開交阯¶
粤笮泛不　瀘&KR0376;域&KR0091;氓𨽻雄藩附莒邾削除皈次苐底績奄¶
須&KR0119;𠕅破雲中壘旋尸閩外孥㳺䰟滌魚復深箐竄鼪鼯劍閣¶
蚕叢道金沙黒水柎江郷糜伏蜃荆户檻扵莵血&KR0148;遵司命成¶
能首握樞百靈䖍相度両曜在幬幠丹地雲霄濶飛甍靉靆扶¶
仙靈翔藻井神恠萃楄櫨綵繪金膏碧紅殷句漏硃簷牙鶱鳥¶
翮斗栱挿&KR0160;荂輪扁驚希覯般倕歎蔑揄朝正嚴羽衛班爵整¶
冠襦駕引随行象樓栖肅隊烏鸞和金騕褭獸錦紫&KR0586;毺貢使¶
馴符扳期門偉巨毋銀臺巍夾戺玉斧御交㡡清逺廻臚唱鏗¶
<pb:KR4f0069_SBCK_015-40a>¶
鏘曵履絇從容聞記注反覆廣詢諏邇更災頻降差令喘暫蘇¶
征求苛剜孔文法麗施罛帝徳崇寛大王言式楷模亶宜成順¶
治羗&KR0154;賛都俞民物瘡夷釋乾坤悔吝无英髦思祓濯體貌鮮¶
虚拘庸相懲𣯛組强矦戒屬鏤䧏王犀入柙叛儈隼投笯册寶¶
浮&KR0412;嶼杭琛獻舳艫竒珍光韎&KR1944;刀器麗錕鋙擘畫資羣䇿雍¶
容賜大酺&KR0758;旌希𩔖禡灌瓉徧封嵎甘露時膏壠靈星罕𥙊雩¶
&KR0278;俳䟽束晳將作减斨殳屢赦原罣累長蠲損御帑璣璿叅亞¶
細律呂扣錞釪訪落宵忌𥧌延英曰過晡太平人引領方幅士¶
衡盱國是攸歸一皇猷允載訏坦𠂻容蹇諤邪&KR0003;斥奸諛庶共¶
遵同&KR0100;誰行敢&KR0060;鈇太清辰爛爛大有&KR0010;膴膴仁夀消疵沴公¶
<pb:KR4f0069_SBCK_015-40b>¶
功謝卒瘏&KR0170;安登莞簟殁齒稔禾稌遏宻悲非逺升遐慕弗渝¶
配郊陳冕舄路&KR0397;儼戣戵輦路熊將侣佳城鹿嘯麌至今謳&KR1070;¶
澤薄海劇&KR0104;&KR3638;成憲紛沿革宵壬競伺　不承權夏屋少宻苦¶
秋荼𦒿英歡恬退言官貴怯恗用人薪楚楚失職缶嗚嗚卿寺¶
惟瘖㰳臺僚過僂佝其風斯下矣將子盍歸乎衰劣慚蜚遁来¶
逰䇿蹇駑浮舟越淮泗執轡歴汶洙行色飄鴻㕍郷心緩鷓鴣¶
那教携䠥&KR0887;終得踐﨑嶇朋好哀衣敝支離感貌癯入都僵&KR0367;¶
卧借箸醊徒餔旅食居寕易鄰醅榼漫沽壁&KR0393;熏薦枕馬矢燎¶
行厨胡蒜家為具山薑㸑必需真茶和肪毳豉汁蘸醍醐䬪飥¶
堆盈尺髙粱細雜稃祗&KR0063;甘𦵔菜宿昔進蕪蔞何地彈無鋏奚¶
<pb:KR4f0069_SBCK_015-41a>¶
煩口更餬翩翻遲越燕縹緲憶蓴鱸秋色剛辭暑相風乍轉烏¶
早霜揺御桞稀葉墜闗榆納履旁穿决縫裳綻曵婁眩㸔花瞀¶
眼撚覺霰侵&KR0161;藥劑甌𠑽量葠&KR0325;手自&KR1893;叵勞親砭灸耐可引¶
醇醹&KR0188;水兼糟粕蘐椒當脯朐向衰惟老母敢勿愛微軀骨立¶
虺隤𩦸焦脣涸澤鶘外强空腊鮑枯沫潤虒蝓&KR0024;帋穿風牖添¶
煤宿火爐頗妨持鑿落乆&KR0077;沐盤杅垂幔禁蚊蚋喧眠惡蟪蛄¶
故人疑兀傲何以荅殷劬縣罄垂單槖嚢錢乏五銖虚疑㸃鉛¶
虎那觧血王蚨彌刺懷無用嵇琴聴莫娛油塲荒擊鞠慱肆&KR0180;¶
摴蒱豪貴從諸賈妖童挈彼姝纎纎垂妙舞湛湛轉清矑犀粲¶
編來貝肌凝塞上酥蒼凉生趙瑟杳眇入呉歈觀者咸淒切聞¶
<pb:KR4f0069_SBCK_015-41b>¶
之愴欝紆征夫多下泣㳺子獨長吁遮莫増繁抑胡寕暢疚瘉¶
神臯才彥藪雋乂品流殊代長&KR0364;還薛何生亮復瑜忽焉中奪¶
席豈少濫吹竽皮相驪而牡韜精璞似玞索瘢訿袖旦粉飾𥬇¶
塩嫫津要宜髙&KR0085;衡茅任守株榆枋搶斥鷃圭竇冷蛸蛛玉帛¶
三千國樓臺十二衢靈旗直𤣥武周髀俯黄壚乾象儀龍衮坤¶
貞副翟榆殿争希觸豸廷覲止飛鳬告禪騰蕭&KR0778;銷鋒&KR0077;砥砮¶
羣公俱鸑鷟下士眇精鼩曷任塩車躓惡容糞土杇長拚耦沮¶
溺終老問泥塗到溉虚貽厥姜肱慟友于徒歌莪蓼蓼妄意啓¶
呱呱且樂聊云爾胡傷命也夫披裘行拾橡煑石坐炊菰去去¶
尋梁父迢迢望藐姑　来方佩艾遄返近援茱蕉鹿誰醒夣岐¶
<pb:KR4f0069_SBCK_015-42a>¶
羊任戚愉蔑繇飱沆瀣好復暖　辟榖千齡术輕身九莭蒲¶
牝根融内視風穴鑰中孚象㒺求方得闗元路不迂澄懷長&KR0077;¶
掃攡指歇操觚頑甚生公石枵然魏后瓠行蔵斯&KR0085;信汎汎滿¶
江湖¶
　　聴秋蟬¶
殘暑林中㫁秋蟬颯已鳴商飈随響𤼵爽籟自然生㫁續長疑¶
咽哀吟&KR0077;有情覉人心歷&KR0333;伏枕病多驚翳葉嗟零落飄蓬噪¶
逺征飱風箕&KR0070;㸃吸露月三更髙潔栖冠小翩翾入髩䡖悲秋¶
騷客在莫復唱荒城¶
　　闕下秋望¶
<pb:KR4f0069_SBCK_015-42b>¶
旭日都門麗清秋輦路長&KR0127;隂生閣道垂桞拂宫墻鹵薄初寒¶
上朝班立仗香御園花半出樓觀雀髙翔晝漏知亭午宵衣儆¶
未央周廬森武衛𩀱闕近文昌漸覺稀封事虚傳召夕郎九閽¶
徒咫尺三殿少平章爽氣西山外宸居北極傍帝城徒眺望雲¶
物自蒼蒼¶
　　帝京篇一百三十六韻和當湖陸麐士楙并歩元韻¶
　　　已賦燕京篇二百餘韻已而見陸子帝京篇奥衍閎肆¶
　　逡廵小巫夫長律盛扵杜陵濫于元白近代弇州之&KR0152;¶
　　　歷下羡長之上王吳或文不耳篇或文無餘勁知兼才¶
　　之難也原夫義取乎排斯連𩔖有序體存扵律必音響¶
<pb:KR4f0069_SBCK_015-43a>¶
　　　是諧苟膚綴經句既膴腐不靈若多摭賦詞則艱深難¶
　　　㑹况乎意本非竒形標字易必也篠&KR0406;虬户何禆𥙊獺¶
　　　續貂乎更歩陸篇抒其未盡刻猿&KR0068;刺盤馬蟻封雖險¶
　　　仄終乖要工拙可睹已¶
有截中斯建無偏路是遵乗時㸔肇造厚載式洪鈞景正扶桑¶
右𨇠釐析木津堯都平在朔鄒谷暗生春寰㝢岐分脊名城次¶
若鱗䟽流夸父液摶土女媧塵赤道天欹盖黄儀水激輪晦明¶
相代謝翕闢始更新欲表宸居壯爰推物首陳軒皇開覇逺姒¶
后畫疆均九域函中夏三垣拱北辰佚㳺風近衛陶復陋同𡺳¶
浴鐵為&KR0013;服鳴弦作引伸毉閭羣望㑹星日六宗禋割㨿紛然¶
<pb:KR4f0069_SBCK_015-43b>¶
起弘基授有因神州方&KR1142;&KR1150;藩鄙遂沉淪邪律&KR0004;仍胙完顔傑¶
不賔衆謀資喝术彼相乃攸悖艮嶽旋移苑丁男括徙民蒸泥¶
融渾噩濾埴潤陶甄挿堞空凌昊穿泉下極垠分京嘗駐蹕像¶
汴製諮循齊履連無棣商規翊有莘墉環黒龍濶極準紫㣲真¶
冠爵雕廷瑞文虞繪趾仁輪囷&KR0017;工駭雄麗百蠻馴混合元營¶
宅桓東改卜闉地靈佳欝&KR0625;陸海走轔轔更擴輿圖廣還師國¶
俗淳端門方正午尾位直當寅寳曆超多祚蒐畋戒十旬妖生¶
飛涎涎謡&KR0063;&KR1280;䟴䟴&KR0376;徼徴&KR0075;巧窮厓斵璞珉誰書前甲子終¶
遜帝庚申永樂紆長䇿持籌互討論堪慿&KR0106;代險豈謂冀方貧¶
朝宁綿成菆郊壇祀必諲待邉長自將建輔罷周親恢罭羅威¶
<pb:KR4f0069_SBCK_015-44a>¶
鳯懸置𦤺郭㕙林鴞懷革響雝鷺振&KR0127;翷卜世占豐𦬊祈年笑¶
大椿柱冠彈共慶河帶誓難冺扼阻居庸塞通漕渤海漘魚皮¶
藩北落𤣥莵撫東鄰封貢綏蕃族懐柔礼岳神迨乎熹廟季狎¶
此珥璫臣伐&KR0068;騷巴僰征毛盡翠鷷膠枯鰉淅灂角殫鹿羣甡¶
複殿驚殊邈重隂蔽廣奫工師圍玉濫熏腐賜金頻土木中無¶
息防維外不墐借資棼&KR0333;跡啓我創垂屯幽薊三圍合軍興億¶
算緡勤王及黔粤調𤼵及䕫岷自此成塗炭終然厝積薪危亡¶
摧腕㫁飢饉賤鴟蹲徯后戡&KR0311;敵徂征礪鍔釿遷岐卣定𪔂肆¶
𩔖壁升珣元氣旁鎔洽榮光湛暗&KR0776;籍田躬秉耒履畆井聮㽦¶
&KR0010;儉靡憂菜秋成易指囷檿桑都上篚吳榖並盈紃恊律調諸¶
<pb:KR4f0069_SBCK_015-44b>¶
部觀丈列両振羗氐朝土魯&KR0225;貝站都勻側席勤清問殊方入¶
廣詢英謨雷渙汗武徳碣崚嶟反反安床第跳踉縶檻楯漫嗟¶
舟漏&KR0224;行見&KR0100;同倫弩㱲鮫魚齶槃收瓠犬狺逺人争附譯天¶
府詎求珍愽購秦坑燼徐斟漢相醇如何揚末命奄忽改封疄¶
禹穴非耘象佗宫&KR0077;&KR0287;蠙覇原纔䰍絮舍襚斥斒　遺澤森陵¶
樾豐功勒屓磌委裘朝四輔奉璽拜千紳丞弼襄熈謐霜霆歛¶
震砏時和春穆穆政肅士彬彬孔盖瓊&KR0160;整鸞旗組繡&KR0813;雨暘¶
惟順若疵疹少嘔呻褅至隂無伏先農蟄未震拜稽歸&KR0018;扆復¶
辟萃&KR0322;巾蠲&KR0123;垂剛&KR0407;瞻顔肖嚳辛夙成如啓廸天表在&KR0776;純¶
肱惰箴叢脞脣寒儆礪齦&KR0199;僚優艾耋原獸放飛踆銓叙蘇淹¶
<pb:KR4f0069_SBCK_015-45a>¶
滯刑條息訟嚚五流懲墨罰三互觧㜕姻賤貨嚴夷舶儲邉刷¶
冏駰椒房嫓動徳桂&KR0230;叶虞嬪溝洫卑宫乆漁陽故井湮暵雩¶
珠作雨地坼燭流銀怨魃空𥸤漢荆鋤懼過秦齋心䖍露禱沛¶
澤䧏時廵赦令泉封楚星祥徳聚荀流人魚圉圉空圄鼠侁侁¶
城旦寛輸作翬飛自藻茵銅駝門鎻&KR1387;(音近轄胡轄/切駱駝鳴聲)射犬埓懸¶
㺦(音/嗔)督責將威龯求言削處錞㤗圻崇蠒栗宗伯率&KR0686;袀鼓吹¶
横朱鷺賢良對白麟陸生鴻舉彦挾策鵡湖濵玉壘蟠方寸文¶
江貯渌潾賦京騰素帋彈劍動青蘋研石穿桑鉄毛錐秃管筠¶
壮心猶汗竹逺志莫思蓴貫蝨輪㸔蟣靈蛇握照蜦&KR0376;交䡖叔¶
夜起舞蹴司晨薦達羞楊意恩施薄鄭絪憂時甘𨼆漆衒羙恥¶
<pb:KR4f0069_SBCK_015-45b>¶
呈姺流品涇殊渭&KR0075;朋洧及溱食貧随沃若索處避夭蓁零露¶
楓將落滋蘭佩𠕅紉脅肩慚齲齒苦口&KR0077;飴脣媚&KR0230;無懷蛤飛¶
蓬懶著螓寕投妬津水不作入宮身布諾&KR0106;難踐絲辭未易詵¶
且須&KR0025;曳褐聊復逐垂綸欲㫁周妻累翻成買妾顰髙門謁者¶
&KR0017;誰辟大夫僎堅白臧三耳驪黄牡一驎綈&KR0129;惡&KR0085;戀敝袴勿¶
䡖嚬裎裸焉能凂磨礲頗見磷天其全擁腫君豈悔邅迍貽也¶
追長徃㱕歟興可論寕親歡奉㫖羞耉祝駢臻拊莭閒調鶴開¶
籠戯闘鶉悠㳺乗欵叚曠望極髙旻弱羽成超忽飈輪越&KR1394;峋¶
移山愚竟遂填海力徒礥(音寅/難也)丗事屠龍漫知交相馬歅但尋¶
飱栢侣自遇采芝人¶
<pb:KR4f0069_SBCK_015-46a>¶
　　　次韻非詞家𫠦尚病餘不能訪友劇談取而强押以自¶
　　　遣較之原作亦時有上之然㺦礥砏磌嶟釿鷷十餘字¶
　　　不能工也十一真尚有餘韻如侲齗誾麋龜　恂狥榛¶
　　　瞋尚有意義可押較前諸字猶為勝也羿仁貽自記¶
<pb:KR4f0069_SBCK_015-46b>¶
茗齋詩¶
　燕山小草七言律¶
　　　　　　　淮南彭(孫貽羿仁著)¶
　　&KR0004;至都下喜遇伯旃氷脩俱集王望給諌邸¶
碧海停雲萬里長相逢二妙過山堂開樽殘暑生秋思露坐清¶
宵納晚凉璅闥故人留繾綣飄蓬㳺子鬂浪滄酒酣欲訪悲歌¶
士且喜無煩典鷫鸘¶
　　送氷脩南還¶
零雨金門落木&KR0004;故人此别意何如離樽共醉荆卿酒墨妙争¶
傳樂毅書伏枕高山髙駿骨㱕㠶江上憶鱸魚家園叢桂如招¶
<pb:KR4f0069_SBCK_015-47a>¶
我為報淹留及&KR0010;除¶
　　卧聞給諫入朝作¶
端門聞道始秋甞鵷鷺頻催入直行左掖凉生飄御桞西山雨¶
過浥罏香䡖隂不散天如&KR0456;曙色㣲分夜未央争似南窓胡蝶¶
枕日髙猶自卧&KR0170;荘¶
　　金臺卧病雜感八首¶
綵茟雄文慕両都頻年身事在江湖聲&KR0160;南國風流盡㳺侠中¶
原意氣孤雲入帝城廻縹緲秋歸邉塞動虚無空將病骨妨高¶
枕激笑還堪和酒徒¶
　　二¶
<pb:KR4f0069_SBCK_015-47b>¶
天設居庸百二闗龍旂曽指北庭還金甌忽見清光缺玉椀長¶
㸔紫氣閒太液宫花俱白露邯郸倡樂尚紅顔茂陵獨有相如¶
渴寂寞文君㫁逺山¶
　　三¶
掖垣梧竹鎻清秋封事稀聞動衮旒都下空傳豪士賦市中誰¶
續酒人逰䡖寒榆塞春無色急雨桑乾水逆流此地由来先挟¶
纊行縢况少敝貂裘¶
　　四¶
㳺子天涯憶故園白雲千里間朝昏西園松菊歸期緩北户烟¶
花旅夣繁無復薰風開紫禁惟將苦雨對黄門江南何限青山¶
<pb:KR4f0069_SBCK_015-48a>¶
好羈客難勝此夜猿¶
　　五¶
&KR0199;友青雲侍&KR0025;年客牕時聴入朝鞭夣中胡蝶江南路病裏明¶
駝薊北烟結客興闌踈擊筑挟書逰倦罷談天空扶𩀱眼峥嶸¶
起酌酒三騶犢鼻邉¶
　　六¶
覉人寥落不勝情楊栁西風五鳯城臺閣羣公前士少幽燕老¶
將故侯&KR0127;天街駿馬横金彈日暮倡樓擘錦筝為問牛衣床下¶
客可能起逐屬車行¶
　　七¶
<pb:KR4f0069_SBCK_015-48b>¶
千門落木下滹沱宫𣗳寒生緑始波海内知名厨顧在微時朋¶
&KR0199;阮嵇多天廻北斗條垂&KR0160;盖山擁中條扼潞河逰眺帝都原¶
壮麗覉懐無奈客蹉跎¶
　　八¶
垂釣滄江&KR0199;𨼆淪誰令匹馬涉風塵邉沙大暑衝炎雪澗月中¶
宵濺水銀桞絮自沾官道雨蓬科空逐禁城春故郷兄弟東堂¶
㑹未到茱萸已憶人¶
　　&KR0077;&KR0009;家音懐故園諸弟¶
迢迢尺素&KR0009;天涯歸路郷闗桂有&KR0160;明月長懸孤客夣秋風未¶
到五侯家黒龍江漲浮查入丹鳯城高㫁雁斜病骨欲蘇扶自¶
<pb:KR4f0069_SBCK_015-49a>¶
起誰憐流滯𠋣京&KR0160;¶
　　譚中翰輈石病中見顧¶
中翰才&KR0160;逈&KR0376;塵忠貞奕葉尚如新青雲僚采多先達紫閣文¶
章屬近臣虎榜待㸔題處字鳯池&KR0063;占禁林春荷衣潦倒君無¶
訝白首長安㡬故人¶
　　金魚池¶
澄泓一曲枕清渠暫滌塵&KR0109;俯碧虚便欲乗查犯銀漢不須換¶
酒脱金魚秋風益動蓴鱸興水畜何勞范蠡書明曰南歸買𩀱¶
漿釣筒烟艇上桐廬¶
　　題繡君堂為周都諌菊人¶
<pb:KR4f0069_SBCK_015-49b>¶
秋老靈均好結鄰㱕田乞得病中身誰將七尺詶知已不惜千¶
金觧贈貧一片襟期流絹素滿堂肝膽照鍼神此君只合毛生¶
配莫繡階前十九人¶
　　登涿鹿山¶
軒轅黄帝在丹丘自有神靈鎮九州一自隂符授風后何愁綘¶
氣属&KR0214;&KR0057;阡眠岡阜疑成陳縹緲仙真儼出逰此去空同知不¶
逺桑乾河水日西流¶
　　詠懷今古奉和諸公詩共十六首¶
　　　湯隂岳忠武廟(和金陵紀伯紫)¶
漳河千里抱髙城川岳英靈此誕生文背由来知報國曳柴何¶
<pb:KR4f0069_SBCK_015-50a>¶
處更談兵雲旂尚指黄龍府香氣&KR0063;分夾馬營近日紫㣲無上¶
相旄頭長傍塞垣明¶
　　　項王廟(和&KR0160;亭張越九以下三首俱詠彭城古跡)¶
髙城西楚欝崔巍蒼莽雄風萬里来壮士悲歌紅粉盡河流激¶
蕩覇圖開五雲早辨成龍氣九日空登戯馬臺向晚神燈隂兩¶
出精靈自擁錦衣回¶
　　　留侯廟¶
留矦辟榖晚&KR0025;師早&KR0010;英風盖侠児為問一椎滄海上可&KR0063;未¶
到圯橋時羙人歌舞悲何極帝佐㳺仙去未遲孤&KR0018;山中&KR0199;黄¶
石高墳衰草自離離¶
<pb:KR4f0069_SBCK_015-50b>¶
　　　燕子樓¶
雨過黄樓&KR0199;女墻建封邸第有衰揚多情海燕頻相語冷落閒¶
花觧㫁膓春淡河流歌管咽夜寒山色舞衣霜獨懸一片彭城¶
月萬古氷心照洗粧¶
　　　𠕅過赤壁祭風臺(和大理王威仲)¶
荆門囬望楚天東諸葛虚傳此祭風事徃遺踪成附㑹秋深江¶
水自空濛英雄雲散烏飛盡騷客行歌落木中我更題詩遥和¶
答洞庭無際送歸鴻¶
　　　王郎城¶
漳洺諸水夾城隅故壘蕭蕭下晚烏抱火星稀殘店冷流澌氷¶
<pb:KR4f0069_SBCK_015-51a>¶
泮入春無真人巳見名符䜟卜者焉能窃覇圗此地興衰等閒¶
事黄塵大道自鳴弧¶
　　　韓信嶺¶
井陘天險太行分韓信當年破趙軍座上左車誰更識谷中旗¶
鼓尚疑聞排空叠障開成壁背水寒鴉陳入雲清泜東流山北¶
向野花㸃幟自紛紜¶
　　　臨平申包胥祠和錢塘陸景宣¶
申胥一&KR0152;𦤺秦師吳地何年别有祠五月藕花溪上路千秋餘¶
淚道傍碑故人白馬江聲外衣錦英靈大𣗳垂我欲向君歌楚¶
些吞聲野老不勝悲¶
<pb:KR4f0069_SBCK_015-51b>¶
　　　吳興沈𨼆矦祠(和丁飛濤祠部)¶
髙閣山樓冠白雲風流還憶沈休文赤章曽否通前帝青嶂何¶
因尚祀君八病瘦生𩀱帯緩五言籟叶萬峯聞鑄金宜範詩人¶
像釋菜騷壇薦緑芹¶
　　　謁木末亭方正學祠(和方太史宻之)¶
松檜虚堂木末亭清風蕭瑟動山靈祗將一字争千古豈顧參¶
夷備五刑魚䟦空江孤浪白鳥㱕&KR0376;壁衆峰青故宫燕子誰家¶
去依舊金川夜不扄¶
　　　二泉㸃易臺¶
二泉書院鎻名山講席荒苔乆閉闗窺案只留飛鳥跡研朱猶¶
<pb:KR4f0069_SBCK_015-52a>¶
綴野花斑縦横草聖鶱龍鳯屈曲溪流響珮環獨坐空亭觀太¶
極閒雲去盡鶴&KR0004;還¶
　　　陽明先生祠¶
先生人物空千古三百年来苐一流天上星辰来謫籍時危豪¶
傑易封侯溪花貢水談兵席寒雨姚江問渡舟到此不須論片¶
字汀鵞溪鹿共悠㳺¶
　　　行經盧柟墓(和雲閒周宿来)¶
盧柟遺墓濁漳濵君自風流冠𨼆淪才子能無&KR0104;鵩鳥野夫終¶
欲殺麒麟聲名一代徒銷骨兀傲千秋肯向人誰辨冶長虚縲¶
紲禽言嘲唽栢林新¶
<pb:KR4f0069_SBCK_015-52b>¶
　　　讀河朔義旅記(和沈新寕子相)¶
米脂羣盗犯我衣未見孤城乆合圍見説當闗司馬在祗聞内¶
寺負龍㱕義旗十萬虚河朔史筆千秋有是非今日故臣君𫠦¶
見寗宫㙮下去人稀¶
　　　赭山雜感二首(和太平湯去翼)¶
赭山風雨下樅陽青盖參差散野塘帳下義兒須富貴營中猛¶
將巳消亡豈曽擒虎排宮入不見牽羊䧏輦傍欲賦招䰟眇何¶
處城鴉啼殺白門霜¶
　　　二¶
早朝忽罷景陽鐘朱雀桁開夜不封&KR0333;落宫花飛自出周環羽¶
<pb:KR4f0069_SBCK_015-53a>¶
衛散&KR0025;容露車重見驅青犢蹈水無人&KR0018;白龍惆悵錦㠶江上¶
度空勞越女采芙蓉¶
　　王祠部阮亭招同飛濤小集¶
摇落金門朔氣飛開樽&KR0025;席坐斜暉江南秋思飄宫葉薊北晴¶
雲捧禁幃官舍久懸高士榻主恩新許逐臣歸只今相對宜沉¶
醉空向青雲望紫微¶
　　榆&KR0079;(出山西乃榆𣗳𫠦生菌也)¶
何曽累盡五葷捐叅得雞蘇佛外禪春浥清凉臺畔雨氣蒸師¶
利窟中烟肥肪半摘林成塞香脆生憎莢似錢㑹取&KR0079;邉諸菜¶
味利根&KR0063;在齒牙前¶
<pb:KR4f0069_SBCK_015-53b>¶
　　雞椶菜¶
碧雞峰下定真如雞&KR0085;山開出五&KR0188;采擷箐𤠔啼曉月流膏香¶
象浴清渠易牙甞笑腥無用徳祖拈来肋有餘莫恨夜郎天萬¶
里菌英飽啖瘴消&KR0004;¶
　　梅花樓(和孫赤崖/鉄嶺懸崖石梅一枝柯蕚宛然李寕/逺伯千金買山搆樓其間為一城&KR0376;勝今址尚存)¶
鐵嶺寒厓迸石虬李家開閣冠銀州瑶&KR0160;欲贈終難折玉笛頻¶
吹更不愁行酒帳前皆羙女横金堦下半蒼頭只今牧豎尋荒¶
址閒與流人說故侯¶
　　太子河(和孫赤厓/在遼東太子避秦兵衍水上即此)¶
遼河湍急下三韓避冦曽来太子丹匕首圖窮遺勝在烏頭人¶
<pb:KR4f0069_SBCK_015-54a>¶
返故疆殘千年&KR0160;表無狐跡一去荆卿尚水寒舊客重来漫嗚¶
咽秦關不復閉長安¶
　　石鼓文¶
車攻竒字&KR1062;雲亭史籀遺文見典型詰曲乍驚蒼帝目臨摹小¶
變禹碑形國書空費詞臣譯古學誰令御覧經白虎諸儒繙搨¶
少漸㸔上壁蘚㾗青¶
　　黄金臺¶
荒臺何處訪嵬峩覇國空傳俊傑過不少黄金髙北斗祗㸔白¶
日夣南柯隆中樂毅龍誰卧市上涓人駿自多&KR0199;曰英豪零落¶
盡塵沙車轍轉蓬科¶
<pb:KR4f0069_SBCK_015-54b>¶
　　張茂先宅¶
司空廢宅在皇都故址披榛尚有無共羡英聲傾許洛不教歸¶
骨渡滹沱星精自辨沉淵劍物恠能窮破冡狐何事南風坐相¶
待&KR0077;令高蹈愧蓴鱸¶
　　文丞相祠¶
丞相精忠照古今柌堂燕市晝沉沉黄冠不了孤臣事炎午焉¶
知未死心草舍啼鵑㱕魄冷螺川白鷺水雲深徘徊擊莭懐先¶
子正氣長歌淚滿&KR0109;¶
　　中秋同伯旃匡来集查給諫邸¶
小雨輕雷送暮寒清樽遲月醉長安乍聞宫漏翻支鵲似有天¶
<pb:KR4f0069_SBCK_015-55a>¶
香出上蘭星聚都門皆是客酒糺小史不須官半酣重話少年¶
事始覺吳霜上籜冠¶
　　都城八景詩(将出都門未能免俗聊一效顰為之)¶
　　　太液滄波¶
上苑清流漲緑波䟽泉龍首象天河千門御桞縈明鏡五色宫¶
花照影蛾魚戯忽驚仙鷁下風来時傍石鯨多采蓮倘不禁㳺¶
女何必江南有棹歌¶
　　　瓊島春雲¶
禁園淑&KR0148;曉氤氲知是飛来水上雲低拂綘霄連鳯闕輕籠綵¶
仗卷龍文烟霞還向峰頭合晴雨遥從𣗳杪分為近蓬莱常五¶
<pb:KR4f0069_SBCK_015-55b>¶
色瑶天笙鶴自繽紛¶
　　　西山雪霽¶
積素流暉接太行西清曉仗有晴光寒生碧瓦金支外翠歛丹¶
樓粉堞傍上苑林花低不落六宫粉黛有嚴粧鳴珂立馬瓊瑶¶
路共著銀貂侍玉皇¶
　　　金臺夕照¶
落日層隂萬里開蒼然晴色滿金臺平㸔大陸浮雲盡返眺諸¶
山積翠来伯樂空求天下馬劇辛未是出羣才登臨漫復悲今¶
古易水西流去不回¶
　　　玉泉垂虹¶
<pb:KR4f0069_SBCK_015-56a>¶
萬壑飛泉下碧空迢迢濺沬注離宫遥㸔素練銀河上誰捲珠¶
簾瀑布中玉螮長&KR0063;穿雪竇水精寒欲䧏氷童晚霞返照還相¶
映五色霏微貫綵虹¶
　　　盧溝曉月¶
千山夜色滿漁陽西出都門曙景蒼宿醉未消燕市酒殘星猶¶
滑鳯城霜白虹冷浸扶䦨起秋兎光流淡暈長囬首帝京𩀱闕¶
下尚留玉鏡挂昭陽¶
　　　薊門烟𣗳¶
夕風朔氣捲蓬根烟𣗳參差望薊門地㢠邉愁空極目天涯覊¶
客易銷䰟鳴駝沙草渾河磧落㕍長榆古塞垣擬買名鷹逐年¶
<pb:KR4f0069_SBCK_015-56b>¶
少翩翩裘馬獵平原¶
　　　居庸叠翠¶
萬叠居庸立翠屏五雲金碧抱彤庭烟開北闕㸔逾紫雨過西¶
山洗更青林樾九闗天漠漠秋霜八月曉&KR0115;&KR0115;黄花戌逺人烟¶
冷無事摩厓待勒銘¶
<pb:KR4f0069_SBCK_015-57a>¶
<pb:KR4f0069_SBCK_015-58a>¶
茗齋詩¶
　燕山小草五言&KR0376;句¶
　　　　　　淮南彭孫貽羿仁著¶
　　易酒¶
把酒金臺下蕭蕭易水寒眼前相對客莫作酒人㸔¶
　　涞酒¶
索米長安道徒聞酒價髙殊非涞上水都為作春醪¶
　　月¶
明月清秋夜無人獨𠋣䦨故園何處在不敢舉頭㸔¶
　　盆中秋海棠¶
<pb:KR4f0069_SBCK_015-58b>¶
幽草栽罌缶嫣然穗一金遥憐故山下&KR0063;滿北牕隂¶
　盆榴¶
海榴&KR0070;尺許漸覺過人長抱子如相媚舍珠綻綘房¶
　　宫怨十一首¶
永巷金輿過空宫獨坐時西風滿堦葉不敢復題詩¶
　　二¶
含笑㸔同伴蛾眉㡬許長可憐明鏡裏日日競新粧¶
　　三¶
一片闗山月流光入禁城秋風無限恨吹㫁搗衣聲¶
　　四¶
<pb:KR4f0069_SBCK_015-59a>¶
㡬見&KR0004;生月殷勤過上弦不知瑶砌上明月為誰圓¶
　　五¶
自入深宫裏扵今更㡬年碧桃曽手植花出𦘕樓前¶
　　六¶
得句題宫𣗳舍情不示人御溝多少葉識字㡬詞臣¶
　　七¶
生小填宫日盈盈未十三春来花草色稍覺似江南¶
　　八¶
長日教鸚武吟詩向禁園年来稀進御不復重能言¶
　　九¶
<pb:KR4f0069_SBCK_015-59b>¶
魚鑰鎻長門流螢下如霰庭院寂無人飛過昭陽殿¶
　十¶
不見君王乆三春夣亦稀朝来問司&KR0397;若箇謝恩歸¶
　　十一¶
吹笙深殿裏夜夜直宫門時得分枝个空憐奉主恩¶
　　宫詞四首¶
銀筝對月明花下&KR0170;宣召絃索未生踈&KR0004;學邉闗調¶
　　二¶
歌舞著羅衣巧試驚鴻歩時作漢宫粧長得君王顧¶
　　三¶
<pb:KR4f0069_SBCK_015-60a>¶
月華門下度書館滿青苔自侍　章皇後誰呼女秀才¶
　　四¶
輕翠掃𩀱蛾押班金殿側少小共深宫相見不相識¶
　　皇庄詞¶
小小成金屋幽房勝禁中承恩獨當夕何必在深宮¶
　　二¶
向晚宫車出紅顔早㫁膓不須河滿子地下待君王¶
　　　八月十八日長安客舍¶
故國三千里憑髙十二樓海塘今夜月只少一人逰¶
　　二¶
<pb:KR4f0069_SBCK_015-60b>¶
共說潮生日錢塘及海塘㸔潮塘上客若個憶他郷¶
　　望西山¶
朝夕出門前不改西山色惆悵望西山無人見行跡¶
　　聞雁¶
風雨蕭蕭夜那堪朔㕍飛長安多少客秋盡未成歸¶
　　魚皮海人曲¶
北海黄須族登山慣射麋衣裳何楚楚五色盡魚皮¶
　　二¶
射蛟魚海上身本是鮫人蔵得東珠在誰言席北貧¶
　　甯宮㙮歌¶
<pb:KR4f0069_SBCK_015-61a>¶
鳯皇城北路能得㡬人歸羡殺沙頭㕍南飛又北飛¶
　　二¶
義州春市罷各自返&KR0271;原&KR0025;此稀人跡蕭條望塞垣¶
　　三¶
甯宫㙮前月只是照流人空自題詩徧無因&KR0009;𫠦親¶
　　四¶
莫道窮荒苦春光日漸多長安諸將相今在此中過¶
　　騾鳴¶
毎憶家山好風花弄鳥聲黄金臺下卧終日只騾鳴¶
　　聴車聲¶
<pb:KR4f0069_SBCK_015-61b>¶
轆轆長安道輪蹄惱殺人誰知郷思苦腹内轉車輪¶
　　偶聞¶
扈從詞臣出青驄逸不還朝来宣學士親自選天閑¶
　　楊叛兒¶
楊花未随風與𣗳本一色何處逐逃人雪中見行跡¶
　　𩀱行&KR0414;¶
裂紈效禁中始得㣲收束何煩黄閣下彈射𩀱弓足¶
　　蹋銅鞮¶
馬革錦雲縫蟠龍踢膝齊圓花釘三足豈羡白銅鞮¶
　　西平樂¶
<pb:KR4f0069_SBCK_015-62a>¶
黄金萬間厦拇緑百寳樓西平洵足樂不羡帝王州¶
　　安東平¶
飛沙如雨雪白馬黄塵生今日山東道東平更不平¶
　　那阿灘¶
𩀱&KR0308;不著水五両如馬馳相喚陽不觧那阿灘上兒¶
　　黄督¶
巨木持作杙鮫魚未許逰黄督不可恃馬螾行両頭¶
　　白附鳩¶
乾鵲喜作巢疾風巢不危可憐白附鳩今作纛下兒¶
　　報國寺見賣菊者¶
<pb:KR4f0069_SBCK_015-62b>¶
霜落燕山早如何菊未開&KR0063;憐覉客恨秋色不教来¶
<pb:KR4f0069_SBCK_015-63a>¶
茗齋詩¶
　燕山小草七言&KR0376;句¶
　　　　　　　淮南彭孫貽羿仁著¶
　　明妃曲¶
君王莫更誅延夀留取麟臺𦘕子卿無限玉闗人不返祗須漢¶
莭付傾城¶
　　二¶
萬里驚沙㕍到遅年年花鳥&KR0333;燕支穹廬月夜琵琶奏未及宮¶
中永巷時¶
　　燕京雜詠十二首¶
<pb:KR4f0069_SBCK_015-63b>¶
𩀱鴉如剪鳯頭簮粉黛傾城可十三燕趙佳人誰得似填宫新¶
籍進江南¶
　　二¶
金龍縷縫錦文鞾綵隊宫鴉細輦䭾寳絡雕輪承賜出慈寕親¶
覲　太皇過¶
　　三¶
怒臂名鷹出禁城包衣作使殿頭名逡廵下馬齊回首牛鹿前¶
邉不敢行¶
　　四¶
秦筝斜抱紫貂裘月下誰水調頭多少長征人未返西風容易¶
<pb:KR4f0069_SBCK_015-64a>¶
入邉愁¶
　　五¶
曲檻雕楹額駙家監宫中貴坐當衙紅粧滿眼繁如錦不敢偷¶
㸔苑外花¶
　　六¶
南中珍恠走雕輪通馳謁争馳内大臣小鳯紅牋書報帖已知¶
明日有温綸¶
　　七¶
宫城列肆啓瑶函坐踞胡床&KR0199;紫衫話及先朝常下淚何人知¶
是故宮監¶
<pb:KR4f0069_SBCK_015-64b>¶
　　八¶
御前蝦子脱朝衣鹵簿平明散紫微十二天街人辟易傳呼羣¶
象午門㱕¶
　　九¶
徑寸東珠照禁林紫貂入直盡千金早寒一片燕山月獨向羊¶
裘冷客心¶
　　十¶
烟巒西苑望崚嶒萬&KR0010;山頭不敢登知有神靈尚臨御佛寮長¶
供喇嘛僧¶
　　十一¶
<pb:KR4f0069_SBCK_015-65a>¶
𩀱闕端門切太微帝城雲物逈光輝司空城旦書頻上屢放流¶
人故里㱕¶
　　十二¶
秋風馬上角弓鳴篳篥聲高滿鳯城次苐各旗分隊出西山射¶
鹿打圍行¶
　　十三¶
樂府新聲出教坊内家子弟冠平康院中苐一人誰是多人詞¶
人賦郭香¶
　　燕山秋思¶
燕山秋色滿天洼八月金臺桂未花&KR0063;笑西風不歸客夣中也¶
<pb:KR4f0069_SBCK_015-65b>¶
自忘天涯¶
　　二¶
旅館孤眠夣未成滿庭花影夜三更無情最是床前月不管人¶
愁直到明¶
　　駕𦍒南海子詞八首¶
豹尾鈎陳出紫㣲清秋&KR0004;旭照龍旂奚官乍進新調馬明日君¶
王自打圍¶
　　二¶
御苑秋深聚鹿䴥八旗團簇繡如花争来飲馬清流上海子魚¶
龍識翠&KR0160;¶
<pb:KR4f0069_SBCK_015-66a>¶
　　三¶
馳道清塵盡武冠千乗萬&KR0016;出長安五雲多處龍又聚未許都¶
人夾仗㸔¶
　　四¶
羽獵風髙落木&KR0004;上林詞賦待相如不知若箇陪雕輦早晚&KR0063;¶
傳諫獵書¶
　　五¶
千官立仗整朝班鵠立端門候駕還聞道上林狐兎盡不教射¶
虎過西山¶
　　六¶
<pb:KR4f0069_SBCK_015-66b>¶
行宫張設儼朝堂象馬明駝擁帳房𠋣馬屢聞宣學士直廬㘩¶
答建言章¶
　　七¶
浴鐵屯雲雪不消圍随蝦子盡金貂黄旗十萬能穿的萬乗無¶
煩更射鵰¶
　　八¶
宵衣㡬度御瀛臺京兆頻聞上水災不為廵逰行較獵渾河親¶
覧築防来¶
　　酒樓¶
木落滹沱萬里流西風回首憶同逰㱕心怕見南飛雁不敢携¶
<pb:KR4f0069_SBCK_015-67a>¶
樽上酒樓¶
　　凉州曲四首¶
大漠黄沙遠接天朔風千里落飛鳶玉門闗外今如此誰&KR0133;封¶
侯向酒泉¶
　　二¶
殺氣蕭條古塞門平安烽火傍黄昏相逢莫話沙塲事且盡蒲¶
桃酒一樽¶
　　三¶
西風吹急雪紛紛沙磧黄河掩白雲多少邉城諸將在只教青¶
海内移軍¶
<pb:KR4f0069_SBCK_015-67b>¶
　　四¶
賀蘭山下馬羣嘶邉塞傳書聴鼓鼙夜半金繒𩀱闕下槖駝連¶
載過闗西¶
　　營州歌五首¶
銀州鐵嶺滿人家錦石斑斕勝落花遼水青青同乍沐春風漠¶
漠不飛沙¶
　　二¶
魚蝦滿市&KR0085;雞豚夜卧還堪不閉門自斫松杉將結屋多栽梁¶
稻盡成村¶
　　三¶
<pb:KR4f0069_SBCK_015-68a>¶
野鹿黄羊跡滿山相呼結伴打圍還林中射得香狸子帶雪烹¶
烟五色斑¶
　　四¶
鴨緑江頭雪未消　無閭下霰猶飄林端忽見過人跡知是鄰¶
兒出賣貂¶
　　五¶
十三山下雨頻過塞草青青放槖駝頭白野夫常百&KR0010;人葠泉¶
上飲来多¶
　　南海子曲¶
羽獵風髙𦍒上林馬肥鷹健草&KR0057;深六飛抛鞚如飛電又見彤¶
<pb:KR4f0069_SBCK_015-68b>¶
弓落野禽¶
　　二¶
平南王子盡並来朝兄弟承㤙賜両貂宣取行宫教扈從御前¶
射兎毎聨鑣¶
　　三¶
詞臣虚秣紫騮肥不及天閑迅若飛命選乗黄&KR0016;學士禁園¶
馳逐與同歸¶
　　將南歸題長安邸舍¶
燕山秋老葉&KR0004;稀千里闗河送客歸&KR0077;似随陽来去㕍北飛&KR0379;¶
定又南飛¶
<pb:KR4f0069_SBCK_015-69a>¶
<pb:KR4f0069_SBCK_015-70a>¶
<pb:KR4f0069_SBCK_015-71a>¶
茗齋詩餘¶
　燕山小草¶
　　　　　　　淮南彭孫貽羿仁著¶
　　雨淋鈴　燕山七夕¶
燕山秋到御溝寒雨木葉微脱離情自勸孤影梧桐有滴簾鈎¶
無月共道𩀱星此夕正乞巧時莭&KR0077;惹起撩&KR0333;閒愁記得凭肩¶
愬離别　丙魚乙燕音塵&KR0376;倩牛郎欲借天津楫知道西樓小¶
婦顛倒穿針嗚咽拚得孤眠夣裏人歸枕中胡蝶又㸃破禁裏¶
踈鐘不放闗河越¶
　　梅花引　和閨思¶
<pb:KR4f0069_SBCK_015-71b>¶
人如月花如雪風定秋千猶未歇緑楊天聞杜鵑傷心無那忽¶
忽是今年　春眠泥睡何曽著慵起屏山閒掠削鏡雲收罷梳¶
頭侍兒私聴低語絮閒愁¶
　　小重山　和秋思¶
御溝流水過銅駝未央鴟尾角挂銀河藕衫小扇掩輕羅故園¶
花影外月無多清露濕顰蛾隔窓螢火入照停梭良宵未審¶
夣如何携燈㸔且喜睡鸎哥¶
　　一斛珠　燕京秋夕¶
衰荷病葉𦔳人愁緒閒淒切桑乾夜色盧溝月流火頻飛㸃點¶
螢明滅　思㱕小夣輕亍蝶前西風暗燈花炧闗河夜冷人踪¶
<pb:KR4f0069_SBCK_015-72a>¶
&KR0376;萬叠青山遮㫁東&KR0047;缺¶
<pb:KR4f0069_SBCK_015-72b>¶
<pb:KR4f0069_SBCK_015-72b>¶
